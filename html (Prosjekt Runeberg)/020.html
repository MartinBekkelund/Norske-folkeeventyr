<!DOCTYPE HTML PUBLIC "-//W3C//DTD HTML 4.0 Transitional//EN"
  "http://www.w3.org/TR/REC-html40/loose.dtd">
<html><head><title>020.html (Norske Folkeeventyr)</title>
<script type="text/javascript" language="JavaScript"><!--
if (self != top) { top.location = location; }
--></script>
<meta http-equiv="Content-Type" content="text/html; charset=iso-8859-1">
<link rel='shortcut icon' href='/favicon.png'>
<base href="http://runeberg.org/folkeven/">
<!-- Project Runeberg wants to be Lynx friendly -->
<link  rev="made"
      href="mailto:editors@runeberg.org" >
<link  rel="toc"
      href="/folkeven/" >
<link  rel="previous"
      href="019.html" >
<link  rel="next"
      href="021.html" >
<meta name="keywords"
   content="Nordic, Literature" >
<!-- Project Runeberg supports some ``Dublin Core'' (DC) metadata -->
<meta name="DC.Publisher"
   content="Project Runeberg" >
<meta name="DC.Publisher.Address"
   content="editors@runeberg.org" >
<meta name="DC.Language" scheme="ISO639-1"
   content="no" >
<meta name="DC.Relation.IsPartOf" scheme="URN"
   content="URN:NBN:se-d1998318" >
<meta name="DC.Relation.IsPartOf" scheme="URL"
   content="/folkeven/" >
<meta name="DC.Relation.IsPartOf"
   content="Norske Folkeeventyr" >
<meta name="DC.Title"
   content="020.html (Norske Folkeeventyr)" >
<meta name="DC.Creator.PersonalName"
   content="Peter Christen Asbjørnsen" >
<meta name="DC.Creator.PersonalName"
   content="Jørgen Moe" >
<meta name="DC.Date"
   content="1841" >
<!-- Project Runeberg welcomes SAFARI, http://safari.vr.se/ -->
<meta name="SAFARI.TargetGroup"
   content="Public" >
<style type="text/css"><!--
.u        {text-decoration: underline; }
--></style>
</head>
<body bgcolor="#ffffff"
        alink="#ff8000"
        vlink="#780000"
         link="#c00000"
         text="#000000" >
<form action="/search.pl" method=get 
enctype="application/x-www-form-urlencoded"><table cellpadding=0 cellspacing=0 >
<tr >
<td valign=top rowspan=2 bgcolor=black 
><a href="/"
 ><img src="/img/runeberg.gif"
width=64 height=122 border=0
alt="- Project Runeberg - "
></a></td><td 
>&nbsp;</td><td valign=top align=left height=100
><font size="+2"><a href="/folkeven/"
 >Norske Folkeeventyr</a> / <br><b></b></font>
<br>(1841-1844) Author: <a href="/authors/asbjorns.html"
 >Peter Christen Asbjørnsen</a>, <a href="/authors/moejorge.html"
 >Jørgen Moe</a> - Tema: <a href="/tema/no.html"
>Norwegian Literature</a>, <a href="/tema/troll.html"
>Trolls</a>

<br><a href="/folkeven/"
 >Table of Contents / Innehåll</a> | <a href="019.html"
 >&lt;&lt; Previous</a> | <a href="021.html"
 >Next &gt;&gt;</a>
</td></tr>
<tr >
<td colspan=2 bgcolor=black style=" font-family: helvetica; text-decoration: none; color: white" 
><small><b>&nbsp;
<a href="/"
 style="font-family: helvetica; text-decoration: none; color: white">Project Runeberg</a>
| <a href="/katalog.html"
 style="font-family: helvetica; text-decoration: none; color: white">Catalog</a>
| <a href="/rc.pl" style="font-family: helvetica; text-decoration: none; color: white" >Recent Changes</a>
| <a href="mailto:editors@runeberg.org?subject=Comments on folkeven/020.html"
 style="font-family: helvetica; text-decoration: none; color: white">Comments?</a>
| <input type=text value="" name=q size=18 maxlength=256>
<input name=btnG type=submit value="search">&nbsp;&nbsp;
</b></small></td></tr></table></form>
<p><i>Asbjørnsen og Moe's NORSKE FOLKEEVENTYR.
Innskrevet og rettet av Kjell Nedrelid.
Sist forandret: 04.11.1994. (dd.mm.yyyy)
Released to Internet 11.10.1996 in zipped WordPerfect 5.0-format.
Alle tekster kan fritt distribueres, så lenge det ikke taes
betalt for dette.
Vennligst behold denne innledningen.</i>

<h1>Smeden som de ikke torde slippe inn i helvete</h1>

<p>Engang i de dager da Vårherre og St. Peder gikk og vandret på
jorden, kom de til en smed. Han hadde gjort kontrakt med fanden
om at han skulle høre ham til om syv år, imot at han den tiden
skulle være mester over alle mestere i smedkunst; og den
kontrakten hadde både han og fanden skrevet navnet sitt under.
Derfor hadde han også satt med store bokstaver over smiedøren:
"Her bor mesteren over alle mestere!"

<p>Da Vårherre kom og fikk se det, gikk han inn.

<p>"Hvem er du?" sa han til smeden.

<p>"Les over døra," svarte smeden; "men kanskje du ikke kan lese
skrift, så får du vente til det kommer en som kan hjelpe deg."

<p>Før Vårherre fikk svart ham, kom det en mann med en hest, som
han ba smeden sko for seg.

<p>"Kunne ikke jeg få lov å sko den," sa Vårherre.

<p>"Du kan prøve," sa smeden; "galere kan du nå ikke få gjort
det, enn jeg kan få det riktig igjen."

<p>Vårherre gikk da ut og tok det ene forbenet av hesten, la det
i smieavlen og gjorde skoen gloende, så kveste han haker og
grev, og neide sømmene, og så satte han benet helt og holdent på
hesten igjen; da han var ferdig med det, tok han av det andre
forbenet og gjorde like ens; da han hadde satt på igjen det
også, tok han bakbena, først det høyre, så det venstre, la dem i
avlen, gjorde skoen gloende, kveste haker og grev og neide
sømmene, og satte så benet på hesten igjen.

<p>Imens sto smeden og så på ham. "Du er ikke så dårlig smed
enda du," sa han.

<p>"Synes du det," sa Vårherre.

<p>Litt etter kom mor til smeden bort og ba ham komme hjem og
ete til middag; hun var gammel og skral, fælt kroket i ryggen og
rynket i ansiktet, og kunne med nød og neppe gå.

<p>"Legg nå merke til det du ser," sa Vårherre; han tok kona, la
henne i smieavlen og smidde en ung deilig jomfru av henne.

<p>"Jeg sier som jeg har sagt, jeg," sa smeden, "du er slett
ikke noen dårlig smed. Det står over døra mi: Her bor mesteren
over alle mestere; men enda sier jeg bent ut: en lærer så lenge
en lever," dermed gikk han fram til gården og åt middag.

<p>Da han vel var kommet tilbake til smia igjen, kom det en mann
ridende, som ville ha skodd hesten sin.

<p>"Det skal snart være gjort," sa smeden; "jeg har nettopp nå
lært en ny måte å sko på; den er god å bruke når dagene er
korte." Og så ga han seg til å skjære og bryte så lenge til han
fikk av alle hestebena; "for jeg vet ikke hva det skal være til
å gå og pusle med ett og ett," sa han. Bena la han i smieavlen,
slik som han hadde sett Vårherre gjorde, la dyktig med kull på,
og lot smedguttene dra raskt i belgstangen. Men så gikk det som
en kunne vente: bena brant opp, og smeden måtte betale hesten.
Dette syntes han ikke videre om. Men i det samme kom en gammel
fattigkjerring gående forbi, og så tenkte han: lykkes ikke det
ene, så lykkes vel det andre, tok kjerringa og la henne i avlen,
og alt hun gråt og ba for livet, så hjalp det ikke: "Du skjønner
ikke ditt eget beste, så gammel du er," sa smeden; "nå skal du
bli en ung jomfru igjen på et øyeblikk, og enda skal jeg ikke ta
så mye som en skilling for smiinga." Det gikk da ikke bedre med
kjerringa, stakkar, enn med hestebena.

<p>"Det var ille gjort det," sa Vårherre.

<p>"Å, det er vel ikke mange som spør etter henne," svarte
smeden. "Men det er skam av fanden: det er ikke mer enn så han
holder det som står skrevet over døra."

<p>"Ifall du nå kunne få tre ønsker av meg," sa Vårherre, "hva
ville du så ønske deg?"

<p>"Prøv meg," svarte smeden, "så tør du få vite det."

<p>Vårherre ga ham da de tre ønskene.

<p>"Så vil jeg først og fremst ønske at den jeg ber klyve opp i
det pæretreet som står her ute ved smieveggen, må bli sittende
der til jeg selv ber ham komme ned igjen," sa smeden; "for det
andre vil jeg ønske at den jeg ber sette seg i armstolen som
står inne i verkstedet, må bli sittende i den til jeg selv ber
ham stå opp igjen; og endelig vil jeg ønske at den jeg ber krype
inn i denne ståltrådpungen jeg har i lomma, må bli der inne til
jeg selv gir ham lov til å krype ut igjen."

<p>"Du ønsker som en dårlig mann," sa St. Peder; "først og
fremst burde du ha ønsket deg Guds nåde og vennskap."

<p>"Jeg torde ikke ta så høyt til, jeg," sa smeden.

<p>Så sa Vårherre og St. Peder farvel, og gikk videre.

<p>Det led med det skred, og da tiden var omme, kom fanden, slik
som det sto i kontrakten, og skulle hente smeden.

<p>"Er du ferdig nå?" sa han, han stakk nesen inn igjennom
smiedøren.

<p>"Å, jeg skulle så nødvendig ha slått hode på denne spikeren
først," svarte smeden; "kryp du imens opp i pæretreet og plukk
deg en pære å gnage på; du kan være både tørst og sulten etter
veien."

<p>Fanden takket for godt tilbud og krøp opp i treet.

<p>"Ja, når jeg nå tenker vel etter," sa smeden, "så får jeg
slett ikke slått hode på denne spikeren i de første fire årene,
for det er pokker til jern så hardt; ned kan du ikke komme i den
tiden, men du får sitte og hvile deg så lenge."

<p>Fanden tagg og ba så tynt som en toskilling at han måtte få
lov til åkomme ned igjen, men det hjalp ikke. Til sist måtte han
da love at han ikke skulle komme igjen før de fire årene var
gått, som smeden hadde sagt.

<p>"Ja, så får du komme ned igjen," sa smeden.

<p>Da nå tiden var ute, kom fanden igjen for å hente smeden. "Nå
er du vel ferdig?" sa han; "nå synes jeg du kunne ha slått hode
på spikeren."

<p>"Ja, hode har jeg nok fått på den," svarte smeden; "men
likevel kom du et lite grann for tidlig, for odden har jeg ikke
kvest ennå; så hardt jern har jeg aldri smidd før. Mens jeg slår
odd på sømmen, kunne du sette deg i armstolen min og hvile deg,
for du er vel trett, kan jeg tenke."

<p>"Takk som byr," sa fanden og satte seg i armstolen; men aldri
før var han kommet til hvile, så sa smeden igjen at når han
tenkte vel etter, så kunne han slett ikke få kvest odden før om
fire år. Fanden ba først vakkert om å slippe av stolen, og siden
ble han sint og tok til å true; men smeden unnskyldte seg det
beste han kunne, og sa at det var jernet som var skyld i det,
for det var så pokkers hardt, og trøstet fanden med at han satt
så godt og makelig i armstolen, og om fire år skulle han slippe,
akkurat på minuttet. Det var ingen annen råd: fanden måtte love
at han ikke skulle hente smeden før de fire årene var omme; og
så sa smeden. "Ja, så kan du reise deg igjen," og fanden avsted
det forteste han kunne.

<p>Om fire år kom fanden igjen for å hente smeden.

<p>"Nå er du da ferdig, vet jeg?" sa fanden, han stakk nesen inn
gjennom smiedøren.

<p>"Fiks og ferdig," svarte smeden, "nå kan vi reise når du vil.
Men - du," sa han, "det er én ting jeg har stått her lenge og
tenkt jeg ville spørre deg om: er et sant det de forteller, at
fanden kan gjøre seg så liten han vil?"

<p>"Jagu er det sant!" svarte fanden.

<p>"Å, så kunne du gjerne gjøre meg den tjenesten å krype inn i
denne ståltrådpungen og se etter om den er hel i bunnen," sa
smeden; "jeg er så redd jeg skal miste reisepengene mine."

<p>"Gjerne det," sa fanden, han gjorde seg liten og krøp inn i
pungen. Men aldri før var fanden inni, så smekket smeden pungen
igjen.

<p>"Jo, den er hel og tett allesteds," sa fanden i pungen.

<p>"Ja, det er bra nok du sier det," svarte smeden, "men det er
bedre åvære føre var enn etter snar; jeg vil like så godt sveise
leddene litt til, bare for sikkerhets skyld," sa han, og dermed
la han pungen i avlen og gjorde den gloende.

<p>"Å! au!! er du galen! vet du ikke jeg er inni pungen da?"
ropte fanden.

<p>"Ja, jeg kan ikke hjelpe deg," sa smeden," de sier for et
gammelt ord: en får smi mens jernet er varmt," - og så tok han
storslegga, la pungen på steet, og dundret løs på den alt han
orket.

<p>"Au, au, au!" skrek fanden i pungen; "kjære vene! la meg bare
slippe ut, så skal jeg aldri komme igjen mer!"

<p>"Å ja, nå tror jeg nok leddene er tålelig sveiset også," sa
smeden; "så kan du komme ut igjen da." Dermed lukket han opp
pungen, og fanden avsted så fort at han ikke torde se seg
tilbake engang.

<p>Men en tid etter falt det smeden inn at han nok hadde stelt
seg dumt, da han gjorde seg uvenner med fanden; "for skulle jeg
nå ikke komme inn i gudsrike," tenkte han, "torde det være fare
for at jeg kan bli husvill, siden jeg har lagt meg ut med ham
som rår over helvete." Han mente da det var best å forsøke å
komme inn enten i helvete eller i himmerike, likså godt først
som sist, så han kunne vite hvordan han hadde det, og så tok han
slegga på nakken og ga seg på veien.

<p>Da han nå hadde gått et godt stykke, kom han til korsveien,
der nådde han igjen en skreddersvenn, som tøflet avsted med
pressejernet i hånden.

<p>"God dag," sa smeden, "hvor skal du hen?"

<p>"Til himmerike, om jeg kunne komme inn der," svarte
skredderen; "enn du?"

<p>"Å, vi får nok ikke langt følge, vi da," svarte smeden; "jeg
har nå tenkt å prøve i helvete først, jeg, for jeg har litt
kjennskap til fanden fra før."

<p>Så sa de farvel og gikk hver sin vei; men smeden var en
sterk, røslig kar, og gikk langt fortere enn skredderen, og så
varte det ikke lenge før han sto for porten i helvete. Han lot
vakten melde seg og si at det var én utenfor som gjerne ville
tale et ord med fanden.

<p>"Gå ut og spør hva det er for en," sa fanden til vakten, og
det gjorde han.

<p>"Hils fanden og si at det er smeden som hadde den pungen han
vet nok," svarte mannen, "og be ham så vakkert at jeg får slippe
inn straks, for først har jeg smidd i dag like til middag, og
siden har jeg gått den lange veien."

<p>Da fanden fikk den meldingen, befalte han vakten å låse igjen
alle ni låsene på porten i helvete, "og sett på enda en hengelås
til," sa fanden; "for kommer han inn, gjør han ugreie i hele
helvete."

<p>"Det er ingen berging å få her da," sa smeden ved seg selv,
da han fornam at de stengte porten bedre til; "så får jeg vel
prøve i himmerike." Og dermed snudde han, og gikk tilbake til
han nådde korsveien igjen; der tok han den veien skredderen
hadde gått.

<p>Da han nå var sint for den lange veien han hadde gått fram og
tilbake til ingen nytte, skrevde han på alt han orket, og nådde
porten til himmerike med det samme St. Peder gløttet litt på
den, så vidt at den tynne skreddersvennen kunne få klemt seg
inn. Smeden var enda en seks syv steg fra porten. "Her er det
nok best å skynde seg," tenkte han, grep slegga og kastet i
dørgløtten med det samme skredderen smatt inn. Men slapp han
ikke inn av den gløtten, vet jeg ikke hvor han er blitt av.
<br clear=all><hr noshade><tt>Project Runeberg, Sat Oct 19 23:34:10 1996
 (aronsson)
<a href="/rc.pl?action=diff&amp;src=folkeven/020"
 >(diff)</a>
<a href="/rc.pl?action=history&amp;src=folkeven/020"
 >(history)</a>
<a href="/download.pl?mode=work&amp;work=folkeven"
 >(download)</a>
 <a href="019.html"
 >&lt;&lt; Previous</a>
 <a href="021.html"
 >Next &gt;&gt;</a>
<br>http://runeberg.org/folkeven/020.html</tt>
<br><a href="http://validator.w3.org/check/referer"
><img border="0" src="/img/vh40.png"
alt="Valid HTML 4.0!" height="31" width="88"></a>
<!-- $Id: wwwinst.lpc,v 1.226 2010/02/04 17:52:31 lars Exp $ -->
</body></html>
