<!DOCTYPE HTML PUBLIC "-//W3C//DTD HTML 4.0 Transitional//EN"
  "http://www.w3.org/TR/REC-html40/loose.dtd">
<html><head><title>100.html (Norske Folkeeventyr)</title>
<script type="text/javascript" language="JavaScript"><!--
if (self != top) { top.location = location; }
--></script>
<meta http-equiv="Content-Type" content="text/html; charset=iso-8859-1">
<link rel='shortcut icon' href='/favicon.png'>
<base href="http://runeberg.org/folkeven/">
<!-- Project Runeberg wants to be Lynx friendly -->
<link  rev="made"
      href="mailto:editors@runeberg.org" >
<link  rel="toc"
      href="/folkeven/" >
<link  rel="previous"
      href="099.html" >
<link  rel="next"
      href="101.html" >
<meta name="keywords"
   content="Nordic, Literature" >
<!-- Project Runeberg supports some ``Dublin Core'' (DC) metadata -->
<meta name="DC.Publisher"
   content="Project Runeberg" >
<meta name="DC.Publisher.Address"
   content="editors@runeberg.org" >
<meta name="DC.Language" scheme="ISO639-1"
   content="no" >
<meta name="DC.Relation.IsPartOf" scheme="URN"
   content="URN:NBN:se-d1998318" >
<meta name="DC.Relation.IsPartOf" scheme="URL"
   content="/folkeven/" >
<meta name="DC.Relation.IsPartOf"
   content="Norske Folkeeventyr" >
<meta name="DC.Title"
   content="100.html (Norske Folkeeventyr)" >
<meta name="DC.Creator.PersonalName"
   content="Peter Christen Asbjørnsen" >
<meta name="DC.Creator.PersonalName"
   content="Jørgen Moe" >
<meta name="DC.Date"
   content="1841" >
<!-- Project Runeberg welcomes SAFARI, http://safari.vr.se/ -->
<meta name="SAFARI.TargetGroup"
   content="Public" >
<style type="text/css"><!--
.u        {text-decoration: underline; }
--></style>
</head>
<body bgcolor="#ffffff"
        alink="#ff8000"
        vlink="#780000"
         link="#c00000"
         text="#000000" >
<form action="/search.pl" method=get 
enctype="application/x-www-form-urlencoded"><table cellpadding=0 cellspacing=0 >
<tr >
<td valign=top rowspan=2 bgcolor=black 
><a href="/"
 ><img src="/img/runeberg.gif"
width=64 height=122 border=0
alt="- Project Runeberg - "
></a></td><td 
>&nbsp;</td><td valign=top align=left height=100
><font size="+2"><a href="/folkeven/"
 >Norske Folkeeventyr</a> / <br><b></b></font>
<br>(1841-1844) Author: <a href="/authors/asbjorns.html"
 >Peter Christen Asbjørnsen</a>, <a href="/authors/moejorge.html"
 >Jørgen Moe</a> - Tema: <a href="/tema/no.html"
>Norwegian Literature</a>, <a href="/tema/troll.html"
>Trolls</a>

<br><a href="/folkeven/"
 >Table of Contents / Innehåll</a> | <a href="099.html"
 >&lt;&lt; Previous</a> | <a href="101.html"
 >Next &gt;&gt;</a>
</td></tr>
<tr >
<td colspan=2 bgcolor=black style=" font-family: helvetica; text-decoration: none; color: white" 
><small><b>&nbsp;
<a href="/"
 style="font-family: helvetica; text-decoration: none; color: white">Project Runeberg</a>
| <a href="/katalog.html"
 style="font-family: helvetica; text-decoration: none; color: white">Catalog</a>
| <a href="/rc.pl" style="font-family: helvetica; text-decoration: none; color: white" >Recent Changes</a>
| <a href="mailto:editors@runeberg.org?subject=Comments on folkeven/100.html"
 style="font-family: helvetica; text-decoration: none; color: white">Comments?</a>
| <input type=text value="" name=q size=18 maxlength=256>
<input name=btnG type=submit value="search">&nbsp;&nbsp;
</b></small></td></tr></table></form>
<p><i>Asbjørnsen og Moe's NORSKE FOLKEEVENTYR.
Innskrevet og rettet av Kjell Nedrelid.
Sist forandret: 31.10.1994. (dd.mm.yyyy)
Released to Internet 11.10.1996 in zipped WordPerfect 5.0-format.
Alle tekster kan fritt distribueres, så lenge det ikke taes
betalt for dette.
Vennligst behold denne innledningen.</i>

<h1>Gudbrand i Lia</h1>

<p>Det var en gang en mann som hette Gudbrand; han hadde en gård
som lå langt borti en åsli, og derfor kalte de ham Gudbrand i
Lia. Han og konen hans levde så godt sammen og var så godt
forlikte, at alt mannen gjorde, syntes konen var så velgjort at
det aldri kunne gjøres bedre; hvordan han så bar seg at, var hun
like glad i det. De åtte jordveien sin, og hundre daler hadde de
liggende på kistebunnen, og i fjøset to klavebundne kyr.

<p>Men så sa kjerringa en dag: "Jeg synes vi skulle reise til
byen med den ene kua og selge henne, jeg, så vi kunne få oss
noen handskillinger. Vi er så bra folk at vi godt kan ha noen
skillinger under hendene, liksom andre har. De hundre dalerne
som ligger på kistebunnen, kan vi ikke ta hull på, men jeg vet
ikke hva vi skal med mer enn ei ku. Og litt vinner vi ved det
også, at jeg slipper med å stelle ei, istedenfor at jeg har gått
og måket og vandlet til to." Ja, det syntes Gudbrand var både
vel og riktig talt; han tok kua og gikk til byen med og skulle
selge den. Men da han kom til byen, var det ingen som ville
kjøpe ku. Ja, ja, tenkte Gudbrand, så kan jeg gå hjem igjen med
kua, jeg; jeg vet jeg har både bås og klave, og det er like
langt att og fram, og dermed ga han seg til å rusle hjemetter
igjen.

<p>Men da han hadde kommet et stykke på veien, møtte han en som
hadde en hest han skulle selge, så syntes Gudbrand det var bedre
å ha hest enn ku, og så byttet han med ham. Da han hadde gått et
stykke lenger, møtte han en som gikk og drev en feit gris foran
seg, og så syntes han det var bedre åha feit gris enn hest, og
byttet med mannen. Han gikk så et stykke til; så møtte han en
mann med en geit, og så tenkte han det saktens var bedre å ha
geit enn gris, og så byttet han med ham som hadde geita. Så gikk
han et langt stykke, til han møtte en mann som hadde en sau; med
ham byttet han, for han tenkte: Det er alltid bedre å ha sau enn
geit. Da han nå hadde gått en stund igjen, møtte han en mann med
en gås; så byttet han bort sauen med gåsa. Og da han hadde gått
et langt stykke, møtte han en mann med en hane; med ham byttet
han, for han tenkte som så: Det er alltid bedre å ha hane enn
gås. Så gikk han til det led langt utpå dagen; men så tok han på
å bli sulten, og så solgte han hanen for tolv skilling og kjøpte
seg mat for dem. "For det er da bedre å berge liv enn ha hane,"
tenkte Gudbrand i Lia.

<p>Så gikk han videre hjemover til han kom til nærmeste
grannegården; der gikk han innom.

<p>"Hvordan har det gått deg i byen?" spurte folkene.

<p>"Å, det har nå gått så som så," sa Gudbrand i Lia; "ikke kan
jeg rose lykka mi og ikke kan jeg laste den heller," og dermed
fortalte han det hele, hvordan det hadde gått fra først til
sist.

<p>"Ja du blir da vel mottatt når du kommer hjem til kjerringa
di," sa mannen på gården. "Hjelpe deg! ikke ville jeg være i
ditt sted."

<p>"Jeg synes det kunne gått mye galere, jeg," sa Gudbrand i
Lia; "men enten det nå er gått ille eller vel, så har jeg så
snill kjerring at hun aldri sier noe, hvordan jeg så bær meg
at."

<p>"Ja, det vet jeg visst, men ikke for det jeg trur det," sa
grannen.

<p>"Skal vi vedde på det?" sa Gudbrand i Lia; "jeg har hundre
daler liggende hjemme på kistebunnen, tør du holde likt imot?"

<p>Ja, de veddet, og så ble han der til om kvelden; i mørkningen
ruslet de sammen bortover til gården hans Gudbrand. Der ble
grannemannen stående utenfor døren og lye, mens mannen selv gikk
inn til kjerringa.

<p>"God kveld," sa Gudbrand i Lia da han kom inn.

<p>"God kveld," sa konen; "å gudskjelov er du der!"

<p>Ja, han var da det.

<p>Så spurte konen hvordan det hadde gått ham i byen.

<p>"Å, så som så," svarte Gudbrand, "det er just ikke noe å
rose. Da jeg kom til byen, var det ingen som ville kjøpe ku, så
byttet jeg bort kua mot en hest, jeg."

<p>"Ja, det skal du riktig ha takk for, det," sa konen; "vi er
så bra folk at vi kan kjøre til kirke, vi likeså vel som andre,
og når vi har råd til åholde hest, så kan vi da vel legge oss
til en. Gå ned og sett inn hesten, barn!"

<p>"Ja," sa Gudbrand, "jeg har nok ikke hesten, jeg; da jeg kom
et stykke på veien, byttet jeg den bort for en gris."

<p>"Nei, nei!" ropte konen, "det var da riktig som jeg sjøl
skulle gjort det; det skal du jammen ha takk for! Nå kan vi få
flesk i huset, og noe åby folk, når de ser innom til oss, vi og.
Hva skulle vi med hesten? Så ville folk si vi var blitt så store
på det at vi ikke lenger kan gå til kirke som før. Gå ned og
sett inn grisen, barn!"

<p>"Men jeg har nok ikke grisen heller," sa Gudbrand; "da jeg
kom et stykke lenger, byttet jeg den bort med ei melkegeit."

<p>"Å nei, å nei, så vel du gjør allting!" ropte konen. "Hva
skulle jeg med grisen, når jeg riktig tenker meg om; folk hadde
bare sagt: der borte eter de opp alt de har; nei nå har jeg
geit, så får jeg melk og ost, og geita beholder jeg enda. Slipp
inn geita, barn!"

<p>"Nei, jeg har nok ikke geita heller, jeg," sa Gudbrand; "da
jeg kom et stykke på veien, byttet jeg bort geita og fikk en
dyktig sau isteden."

<p>"Nei!" ropte konen, "du har gjort det akkurat som jeg skulle
ønske meg alt, akkurat som jeg sjøl skulle ha vært med. Hva
skulle vi med geita? Jeg måtte klyve i berg og daler og få den
ned igjen til kvelds. Nei, har jeg sau, kan jeg få ull og klær i
huset, og mat også. Gå ned og slipp inn sauen, barn!"

<p>"Men jeg har nok ikke sauen lenger, jeg," sa Gudbrand, "for
da jeg hadde gått en stund, byttet jeg den bort mot ei gås!"

<p>"Takk skal du ha for det," sa konen, "og mange takk også! Hva
skulle jeg med sauen? Jeg har jo hverken rokk eller ten, og ikke
bryr jeg meg om åsitte og slepe og virke klær heller; vi kan
kjøpe klær nå som før. Nå får jeg gåseflesk, som jeg lenge har
stundet etter, og nå kan jeg få dun til den vesle puta mi. Gå
ned og slipp inn gåsa, barn!"

<p>"Ja, jeg har nok ikke gåsa heller, jeg," sa Gudbrand; "da jeg
hadde kommet et stykke lenger på veien, byttet jeg den bort for
en hane."

<p>"Ikke vet jeg hvordan du har funnet på det alt," ropte konen;
"det er alt sammen som jeg hadde gjort det sjøl. En hane! Det er
det samme som du hadde kjøpt et åttedagsur; for hver morgen
galer hanen klokka fire, så kan vi også komme på benene i rette
tid. Hva skulle vi vel med gåsa? Ikke kan jeg lage til
gåseflesket, og puta mi kan jeg jo fylle med storr. Gå ut og
slipp inn hanen, barn!"

<p>"Men jeg har nok ikke hanen heller, jeg," sa Gudbrand; "da
jeg hadde gått enda et stykke, ble jeg skrubbsulten, og så måtte
jeg selge hanen for tolv skilling, for å berge livet."

<p>"Nå gudskjelov for du det gjorde!" ropte konen; "hvordan du
steller deg, gjør du allting nettopp som jeg kunne ønsket det
fram. Hva skulle vi også med hanen? Vi er jo våre egne herrer,
vi kan ligge om morgenen så lenge vi vil. Gudskjelov - når jeg
bare har fått igjen deg, som steller alt så godt, trenger jeg
hverken til hane eller gås, hverken til gris eller ku."

<p>Så lukket Gudbrand opp døren.

<p>"Har jeg vunnet de hundre dalerne nå?" sa han, og det måtte
grannen tilstå at han hadde.
<br clear=all><hr noshade><tt>Project Runeberg, Sun Oct 20 01:55:28 1996
 (aronsson)
<a href="/rc.pl?action=diff&amp;src=folkeven/100"
 >(diff)</a>
<a href="/rc.pl?action=history&amp;src=folkeven/100"
 >(history)</a>
<a href="/download.pl?mode=work&amp;work=folkeven"
 >(download)</a>
 <a href="099.html"
 >&lt;&lt; Previous</a>
 <a href="101.html"
 >Next &gt;&gt;</a>
<br>http://runeberg.org/folkeven/100.html</tt>
<br><a href="http://validator.w3.org/check/referer"
><img border="0" src="/img/vh40.png"
alt="Valid HTML 4.0!" height="31" width="88"></a>
<!-- $Id: wwwinst.lpc,v 1.226 2010/02/04 17:52:31 lars Exp $ -->
</body></html>
