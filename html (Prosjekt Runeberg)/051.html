<!DOCTYPE HTML PUBLIC "-//W3C//DTD HTML 4.0 Transitional//EN"
  "http://www.w3.org/TR/REC-html40/loose.dtd">
<html><head><title>051.html (Norske Folkeeventyr)</title>
<script type="text/javascript" language="JavaScript"><!--
if (self != top) { top.location = location; }
--></script>
<meta http-equiv="Content-Type" content="text/html; charset=iso-8859-1">
<link rel='shortcut icon' href='/favicon.png'>
<base href="http://runeberg.org/folkeven/">
<!-- Project Runeberg wants to be Lynx friendly -->
<link  rev="made"
      href="mailto:editors@runeberg.org" >
<link  rel="toc"
      href="/folkeven/" >
<link  rel="previous"
      href="050.html" >
<link  rel="next"
      href="052.html" >
<meta name="keywords"
   content="Nordic, Literature" >
<!-- Project Runeberg supports some ``Dublin Core'' (DC) metadata -->
<meta name="DC.Publisher"
   content="Project Runeberg" >
<meta name="DC.Publisher.Address"
   content="editors@runeberg.org" >
<meta name="DC.Language" scheme="ISO639-1"
   content="no" >
<meta name="DC.Relation.IsPartOf" scheme="URN"
   content="URN:NBN:se-d1998318" >
<meta name="DC.Relation.IsPartOf" scheme="URL"
   content="/folkeven/" >
<meta name="DC.Relation.IsPartOf"
   content="Norske Folkeeventyr" >
<meta name="DC.Title"
   content="051.html (Norske Folkeeventyr)" >
<meta name="DC.Creator.PersonalName"
   content="Peter Christen Asbjørnsen" >
<meta name="DC.Creator.PersonalName"
   content="Jørgen Moe" >
<meta name="DC.Date"
   content="1841" >
<!-- Project Runeberg welcomes SAFARI, http://safari.vr.se/ -->
<meta name="SAFARI.TargetGroup"
   content="Public" >
<style type="text/css"><!--
.u        {text-decoration: underline; }
--></style>
</head>
<body bgcolor="#ffffff"
        alink="#ff8000"
        vlink="#780000"
         link="#c00000"
         text="#000000" >
<form action="/search.pl" method=get 
enctype="application/x-www-form-urlencoded"><table cellpadding=0 cellspacing=0 >
<tr >
<td valign=top rowspan=2 bgcolor=black 
><a href="/"
 ><img src="/img/runeberg.gif"
width=64 height=122 border=0
alt="- Project Runeberg - "
></a></td><td 
>&nbsp;</td><td valign=top align=left height=100
><font size="+2"><a href="/folkeven/"
 >Norske Folkeeventyr</a> / <br><b></b></font>
<br>(1841-1844) Author: <a href="/authors/asbjorns.html"
 >Peter Christen Asbjørnsen</a>, <a href="/authors/moejorge.html"
 >Jørgen Moe</a> - Tema: <a href="/tema/no.html"
>Norwegian Literature</a>, <a href="/tema/troll.html"
>Trolls</a>

<br><a href="/folkeven/"
 >Table of Contents / Innehåll</a> | <a href="050.html"
 >&lt;&lt; Previous</a> | <a href="052.html"
 >Next &gt;&gt;</a>
</td></tr>
<tr >
<td colspan=2 bgcolor=black style=" font-family: helvetica; text-decoration: none; color: white" 
><small><b>&nbsp;
<a href="/"
 style="font-family: helvetica; text-decoration: none; color: white">Project Runeberg</a>
| <a href="/katalog.html"
 style="font-family: helvetica; text-decoration: none; color: white">Catalog</a>
| <a href="/rc.pl" style="font-family: helvetica; text-decoration: none; color: white" >Recent Changes</a>
| <a href="mailto:editors@runeberg.org?subject=Comments on folkeven/051.html"
 style="font-family: helvetica; text-decoration: none; color: white">Comments?</a>
| <input type=text value="" name=q size=18 maxlength=256>
<input name=btnG type=submit value="search">&nbsp;&nbsp;
</b></small></td></tr></table></form>
<p><i>Asbjørnsen og Moe's NORSKE FOLKEEVENTYR.
Innskrevet og rettet av Kjell Nedrelid.
Sist forandret: 01.11.1994. (dd.mm.yyyy)
Released to Internet 11.10.1996 in zipped WordPerfect 5.0-format.
Alle tekster kan fritt distribueres, så lenge det ikke taes
betalt for dette.
Vennligst behold denne innledningen.</i>

<h1>Smørbukk</h1>

<p>Det var engang en kjerring som satt og bakte. Hun hadde en liten
gutt, han var så tykk og fet og ville så gjerne ha god mat, og
derfor kalte hun ham Smørbukk; og så hadde hun en hund de kalte
Gulltann. Rett som det var, satte hunden i å gjø.

<p>"Spring ut, du Smørbukken min," sa kjerringa, "og se etter
hvem det er Gulltann gjør på."

<p>Så sprang gutten ut, og kom inn igjen og sa: "Å Gud bære meg,
det kommer en stor, lang haugkjerring, med hodet under armen og
en sekk på ryggen."

<p>"Spring under bakstefjøla og gjem deg," sa mor hans.

<p>Så kom det store trollet inn.

<p>"God dag!" sa hun.

<p>"Gud signe!" sa mor til Smørbukk.

<p>"Er ikke han Smørbukk hjemme i dag?" spurte trollet.

<p>"Nei, han er i skogen med far sin og veider ryper," svarte
moren.

<p>"Det var troll det da!" sa haugkjerringa; "jeg har slik en
fin liten sølvkniv jeg ville gitt 'n."

<p>"Pip, pip, her er jeg!" sa Smørbukk under bakstefjøla, og kom
fram.

<p>"Jeg er så gammal og stiv i ryggen," sa trollet. "Du får
smette ned i sekken og ta 'n opp sjøl."

<p>Da Smørbukk vel var kommet nedi, slengte trollet sekken på
ryggen og la på dør. Men da de hadde kommet et stykke på veien,
ble trollet trett og spurte: "Hvor langt er det bort å sove?"

<p>"En halv fjerding," svarte Smørbukk.

<p>Så satte trollet sekken fra seg ved veien og reiste
bortigjennom småskogen for seg selv og la seg til å sove. Imens
passet Smørbukk seg, tok kniven sin, sprettet hull på sekken og
smatt ut, la så en stor tyrirot isteden, og strøk hjem til mor
sin. Da trollet kom hjem og fikk se hva hun hadde i sekken, ble
hun fælt sint.

<p>Dagen etter satt kjerringa og bakte igjen. Rett som det var,
tok hunden til å gjø. "Spring ut, du Smørbukken min," sa hun,
"og se etter hva det er Gulltann gjør på."

<p>"Å nei, å nei, det stygge beistet da!" sa Smørbukk; "nå
kommer hun igjen, med hodet under armen og en stor sekk på
ryggen."

<p>"Spring under bakstefjøla og gjem deg," sa mor hans.

<p>"God dag!" sa trollet; "er han Smørbukk hjemme i dag?"

<p>"Neimen er han ikke," sa moren, "han er på skogen med far sin
og veider ryper."

<p>"Det var troll det!" sa haugkjerringa, "for jeg har en vakker
liten sølvgaffel jeg ville gitt 'n."

<p>"Pip, pip, her er jeg!" sa Smørbukk og kom fram.

<p>"Jeg er så stiv i ryggen," sa trollet, "du får smette ned i
sekken og ta 'n sjøl." Da Smørbukk vel var kommet i sekken,
slengte trollet den på ryggen og la av gårde.

<p>Da de hadde kommet et godt stykke på veien, ble hun trett og
spurte: "Hvor langt er det bort å sove?"

<p>"En halv mil," svarte Smørbukk.

<p>Så satte trollet ned sekken ved veien og gikk opp igjennom
skogen og la seg til å sove. Mens trollet gjorde det, fikk
Smørbukk hull på sekken, og da han var kommet ut, la han en stor
stein i sekken. Da haugkjerringa kom hjem, gjorde hun opp varme
på peisen, satte over en diger kjele og skulle til å koke
Smørbukk. Men da hun tok sekken og trodde hun skulle slippe
Smørbukk oppi, falt steinen ut og slo hull i bunnen på kjelen,
så vannet rant ut og slokket varmen. Da ble trollet sint og sa:
"Om han nå gjør seg aldri så tung, skal jeg lure 'n likevel,
jeg."

<p>Tredje gangen gikk det akkurat like ens; Gulltann satte i å
gjø, og så sa moren til Smørbukk: "Spring ut, du Smørbukken min,
og se etter hvem det er Gulltann gjør på."

<p>Så sprang Smørbukk ut, og kom inn igjen og sa: "Å, jeje meg!
Det er trollet som kommer igjen med hodet under armen og en sekk
på ryggen."

<p>"Spring under bakstefjøla og gjem deg," sa mor hans.

<p>"God dag!" sa trollet og steg inn igjennom døren; "er han
Smørbukk hjemme i dag?"

<p>"Neimen er han ikke," sa moren, "han er ute i skogen med far
sin og veider ryper."

<p>"Det var troll det da!" sa haugkjerringa, "for jeg har slik
en vakker liten sølvskje jeg ville gitt 'n."

<p>"Pip, pip, her er jeg!" sa Smørbukk, og kom fram under
bakstefjøla.

<p>"Jeg er så stiv i ryggen," sa haugkjerringa, "du får smette
ned i sekken og ta den sjøl."

<p>Da Smørbukk vel var kommet nedi, slengte trollet sekken på
ryggen og la av gårde. Denne gangen reiste hun ikke bort for seg
selv og la seg til åsove, men hun strøk like hjem med Smørbukk i
sekken, og da de kom fram, var det en søndag.

<p>Så sa trollet til datter sin: "Nå får du ta han Smørbukk og
slakte 'n og koke sodd på 'n til jeg kommer att; for nå reiser
jeg til kjerka og ber til gjestebuds."

<p>Da sjølfolkene hadde reist, skulle datteren ta Smørbukk og
slakte ham; men så visste hun ikke riktig hvordan hun skulle
gjøre det.

<p>"Bi, så skal jeg vise deg hvordan du skal bære deg at, jeg,"
sa Smørbukk; "legg hodet ditt på krakken, skal du se."

<p>Hun gjorde så, hun stakkar, og Smørbukk tok øksen og hakket
hodet av henne, som det skulle være en kylling. Så la han hodet
i sengen og skrotten i gryten, og kokte sodd på trolldatteren,
og da han hadde gjort det, krabbet han opp over døren og dro med
seg tyriroten og steinen, og la den ene over døren og den andre
opp på peispipen til trollet.

<p>Da folkene kom hjem fra kirken og så hodet i sengen, tenkte
de at datteren lå og sov; men så skulle de bort og smake på
soddet.

<p>"Smaker godt, Smørbukksodd!" sa kjerringa.

<p>"Smaker godt, dattersodd!" sa Smørbukk. Men det lydde de ikke
etter.

<p>Så tok haugtrollet skjeen og skulle til å smake.

<p>"Smaker godt, Smørbukksodd!" sa han.

<p>"Smaker godt, dattersodd!" sa Smørbukk på peispipen.

<p>Så tok de til å undres på hvem det var som snakket, og ville
ut og se etter. Men da de kom i døren, kastet Smørbukk tyriroten
og steinen i hodet på dem og slo dem i hjel. Så tok han alt det
gull og sølv som i huset var, og da ble han vel rik, kan hende;
og så reiste han hjem til mor sin.
<br clear=all><hr noshade><tt>Project Runeberg, Sat Oct 19 23:34:11 1996
 (aronsson)
<a href="/rc.pl?action=diff&amp;src=folkeven/051"
 >(diff)</a>
<a href="/rc.pl?action=history&amp;src=folkeven/051"
 >(history)</a>
<a href="/download.pl?mode=work&amp;work=folkeven"
 >(download)</a>
 <a href="050.html"
 >&lt;&lt; Previous</a>
 <a href="052.html"
 >Next &gt;&gt;</a>
<br>http://runeberg.org/folkeven/051.html</tt>
<br><a href="http://validator.w3.org/check/referer"
><img border="0" src="/img/vh40.png"
alt="Valid HTML 4.0!" height="31" width="88"></a>
<!-- $Id: wwwinst.lpc,v 1.226 2010/02/04 17:52:31 lars Exp $ -->
</body></html>
