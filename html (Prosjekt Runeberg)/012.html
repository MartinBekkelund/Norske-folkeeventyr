<!DOCTYPE HTML PUBLIC "-//W3C//DTD HTML 4.0 Transitional//EN"
  "http://www.w3.org/TR/REC-html40/loose.dtd">
<html><head><title>012.html (Norske Folkeeventyr)</title>
<script type="text/javascript" language="JavaScript"><!--
if (self != top) { top.location = location; }
--></script>
<meta http-equiv="Content-Type" content="text/html; charset=iso-8859-1">
<link rel='shortcut icon' href='/favicon.png'>
<base href="http://runeberg.org/folkeven/">
<!-- Project Runeberg wants to be Lynx friendly -->
<link  rev="made"
      href="mailto:editors@runeberg.org" >
<link  rel="toc"
      href="/folkeven/" >
<link  rel="previous"
      href="011.html" >
<link  rel="next"
      href="013.html" >
<meta name="keywords"
   content="Nordic, Literature" >
<!-- Project Runeberg supports some ``Dublin Core'' (DC) metadata -->
<meta name="DC.Publisher"
   content="Project Runeberg" >
<meta name="DC.Publisher.Address"
   content="editors@runeberg.org" >
<meta name="DC.Language" scheme="ISO639-1"
   content="no" >
<meta name="DC.Relation.IsPartOf" scheme="URN"
   content="URN:NBN:se-d1998318" >
<meta name="DC.Relation.IsPartOf" scheme="URL"
   content="/folkeven/" >
<meta name="DC.Relation.IsPartOf"
   content="Norske Folkeeventyr" >
<meta name="DC.Title"
   content="012.html (Norske Folkeeventyr)" >
<meta name="DC.Creator.PersonalName"
   content="Peter Christen Asbjørnsen" >
<meta name="DC.Creator.PersonalName"
   content="Jørgen Moe" >
<meta name="DC.Date"
   content="1841" >
<!-- Project Runeberg welcomes SAFARI, http://safari.vr.se/ -->
<meta name="SAFARI.TargetGroup"
   content="Public" >
<style type="text/css"><!--
.u        {text-decoration: underline; }
--></style>
</head>
<body bgcolor="#ffffff"
        alink="#ff8000"
        vlink="#780000"
         link="#c00000"
         text="#000000" >
<form action="/search.pl" method=get 
enctype="application/x-www-form-urlencoded"><table cellpadding=0 cellspacing=0 >
<tr >
<td valign=top rowspan=2 bgcolor=black 
><a href="/"
 ><img src="/img/runeberg.gif"
width=64 height=122 border=0
alt="- Project Runeberg - "
></a></td><td 
>&nbsp;</td><td valign=top align=left height=100
><font size="+2"><a href="/folkeven/"
 >Norske Folkeeventyr</a> / <br><b></b></font>
<br>(1841-1844) Author: <a href="/authors/asbjorns.html"
 >Peter Christen Asbjørnsen</a>, <a href="/authors/moejorge.html"
 >Jørgen Moe</a> - Tema: <a href="/tema/no.html"
>Norwegian Literature</a>, <a href="/tema/troll.html"
>Trolls</a>

<br><a href="/folkeven/"
 >Table of Contents / Innehåll</a> | <a href="011.html"
 >&lt;&lt; Previous</a> | <a href="013.html"
 >Next &gt;&gt;</a>
</td></tr>
<tr >
<td colspan=2 bgcolor=black style=" font-family: helvetica; text-decoration: none; color: white" 
><small><b>&nbsp;
<a href="/"
 style="font-family: helvetica; text-decoration: none; color: white">Project Runeberg</a>
| <a href="/katalog.html"
 style="font-family: helvetica; text-decoration: none; color: white">Catalog</a>
| <a href="/rc.pl" style="font-family: helvetica; text-decoration: none; color: white" >Recent Changes</a>
| <a href="mailto:editors@runeberg.org?subject=Comments on folkeven/012.html"
 style="font-family: helvetica; text-decoration: none; color: white">Comments?</a>
| <input type=text value="" name=q size=18 maxlength=256>
<input name=btnG type=submit value="search">&nbsp;&nbsp;
</b></small></td></tr></table></form>
<p><i>Asbjørnsen og Moe's NORSKE FOLKEEVENTYR.
Innskrevet og rettet av Kjell Nedrelid.
Sist forandret: 03.11.1994. (dd.mm.yyyy)
Released to Internet 11.10.1996 in zipped WordPerfect 5.0-format.
Alle tekster kan fritt distribueres, så lenge det ikke taes
betalt for dette.
Vennligst behold denne innledningen.</i>

<h1>Risen som ikke hadde noe hjerte på seg</h1>

<p>Det var engang en konge som hadde syv sønner, og dem holdt han
så mye av at han aldri kunne unnvære dem alle på én gang: én
måtte støtt være hos ham. Da de var voksne, skulle de seks ut og
fri; men den yngste ville faren ha igjen hjemme, og til ham
skulle de andre ta med seg en prinsesse til kongsgården. Kongen
ga da de seks de gildeste klær noen hadde sett, så det lyste
lang vei av dem, og hver sin hest, som kostet mange, mange
hundre daler, og så reiste de. Da de så hadde vært på mange
kongsgårder og sett på prinsessene, kom de langt om lenge til en
konge som hadde seks døtre; så vakre kongsdøtre hadde de aldri
sett, og så fridde de til hver sin, og da de hadde fått dem til
kjærester, reiste de hjemover igjen; men de glemte rent at de
skulle ha med seg en prinsesse til Askeladden, som var igjen
hjemme, så borte var de i kjærestene sine.

<p>Da de nå hadde reist et godt stykke på hjemveien, kom de tett
framom en bratt fjellvegg, der risegården var. Der kom risen ut
og fikk se dem, og så skapte han dem om til stein alle sammen,
både prinsene og prinsessene.

<p>Kongen ventet og ventet på de seks sønnene sine, men alt han
ventet, så kom det ingen. Han gikk og sørget og sturte, og sa
han aldri kunne bli riktig glad mere; "hadde jeg ikke deg
igjen," sa han til Askeladden, "ville jeg ikke leve, så sorgfull
er jeg for det jeg har mistet brødrene dine."

<p>"Men nå hadde jeg tenkt å be om lov til å reise ut og finne
dem igjen, jeg," sa Askeladden.

<p>"Nei, det får du ikke lov til," sa faren, "du blir bare
borte, du også."

<p>Men Askeladden ville og skulle avsted, og han tagg og ba så
lenge til kongen måtte la ham reise. Nå hadde kongen ikke annet
enn en gammel fillehest å la ham få, for de seks andre
kongssønnene og følget deres hadde fått alle de andre hestene
han hadde; men det brydde ikke Askeladden seg om; han satte seg
opp på den gamle skabbete hesten, han. "Farvel, far!" sa han til
kongen; "jeg skal nok komme igjen, og kanskje jeg skal ha med
meg brødrene mine også," og dermed reiste han.

<p>Da han hadde ridd et stykke, kom han til en korp som lå i
veien og flakset med vingene og ikke orket å komme unna, så
sulten var den.

<p>"Å kjære vene! gi meg litt mat, så skal jeg hjelpe deg i din
ytterste nød," sa korpen.

<p>"Ikke mye mat har jeg, og ikke ser du ut til å kunne hjelpe
meg stort heller," sa kongssønnen; "men litt får jeg vel gi deg,
for du kan nok trenge til det, ser jeg," og så ga han korpen noe
av nisten han hadde fått med seg.

<p>Da han så hadde reist et stykke igjen, kom han til en bekk;
der lå en stor laks som hadde kommet på tørt land, og slo og
spratt og kunne ikke komme ut i vannet igjen.

<p>"Å, kjære vene! hjelp meg ut i vannet igjen," sa laksen til
kongssønnen; "jeg skal hjelpe deg i din ytterste nød, jeg."

<p>"Hjelpen du gir meg, blir vel ikke stor," sa kongssønnen;
"men det er synd du skal ligge her og svelte i hjel," og så
skjøv han fisken uti igjen.

<p>Nå reiste han et langt, langt stykke, og så møtte han en
skrubb; den var så sulten at den lå og dro seg i veien.

<p>"Kjære vene! la meg få hesten din," sa skrubben; "jeg er så
sulten at det piper i tarmene på meg, jeg har ikke fått et mål
mat på to år."

<p>"Nei," sa Askeladden, "det kan jeg ikke gjøre; først kom jeg
til en korp, ham måtte jeg gi nisten min; så kom jeg til en
laks, ham måtte jeg hjelpe ut i vannet; og nå vil du ha hesten
min. Det er ikke råd, for så har jeg ikke noe å ri på."

<p>"Jo kjære, du må hjelpe meg," sa gråbeinen; "du kan ri på
meg, jeg skal hjelpe deg i din ytterste nød," sa den.

<p>"Ja, den hjelpen jeg får av deg, blir vel ikke stor; men du
får vel ta hesten da, siden du er så nødig," sa kongssønnen.

<p>Da nå skrubben hadde ett opp hesten, tok Askeladden bikselet
og bandt i kjeften på den, og salen og la på ryggen av den, og
nå var skrubben blitt så sterk av det den hadde fått i seg, at
den satte avsted med kongssønnen som ingen ting; så fort hadde
han aldri ridd før.

<p>"Når vi nå har reist et lite stykke til, skal jeg syne deg
risegården," sa gråbeinen, og om litt kom de der. "Se her er
risegården," sa den; "der ser du alle seks brødrene dine, som
risen har gjort til stein, og der ser du de seks brudene deres;
der borte er døren til trollet, der skal du gå inn."

<p>"Nei, det tør jeg ikke," sa kongssønnen, "han tar livet av
meg."

<p>"Å nei," svarte skrubben; "når du kommer inn der, treffer du
en kongsdatter; hun sier deg nok hvordan du skal bære deg at, så
du kan få gjort ende på risen. Bare gjør som hun sier deg, du!"

<p>Ja, Askeladden gikk da inn, men redd var han. Da han kom inn,
var risen borte, men i det ene kammerset satt kongsdatteren,
slik som skrubben hadde sagt, og så vakker en jomfru hadde
Askeladden aldri sett før.

<p>"Å Gud hjelpe deg, hvordan er du kommet her da?" sa
kongsdatteren da hun fikk se ham; "det blir din visse død det;
den risen som bor her, kan ingen få gjort ende på, for han bærer
ikke hjertet på seg."

<p>"Ja, men er jeg kommet her, så får jeg vel prøve ham likevel
jeg," sa Askeladden. "Og brødrene mine, som står i stein
utenfor, vil jeg nok se til å frelse, og deg vil jeg nok friste
å berge også," sa han.

<p>"Ja, siden du endelig vil være, så får vi vel se å finne på
en råd," sa kongsdatteren. "Nå skal du krype inn under sengen
der, og så må du lye vel etter hva jeg taler med ham om. Men
ligg endelig bra stille."

<p>Ja, han krøp da under sengen, og aldri før han var innunder,
så kom risen.

<p>"Hu! her lukter så kristen mannelukt!" sa risen.

<p>"Ja, her kom en skjære flyvende med et manneben og slapp ned
igjennom pipen," sa prinsessen; "jeg skyndte meg nok å få det
ut, men lukten gikk vel ikke så snart bort likevel, den."

<p>Ja, så sa risen ikke mer om det.

<p>Da det nå ble kvelden, gikk de til sengs, og da de hadde
ligget en stund, sa kongsdatteren: "Det var en ting jeg gjerne
ville spørre deg om, når jeg bare torde."

<p>"Hva er det for en ting?" spurte risen.

<p>"Det var hvor du har hjertet ditt henne, siden du ikke har
det på deg," sa kongsdatteren.

<p>"Å, det er noe du ikke trenger å bry deg med; men ellers
ligger det under dørhella," sa risen.

<p>"Å hå! der skal vi vel se å finne det," tenkte Askeladden,
som under sengen lå.

<p>Neste morgen sto risen fælt tidlig opp og strøk til skogs, og
aldri før var han av gårde, så tok Askeladden og kongsdatteren
på å lete under dørhellen etter hjertet hans; men alt det de
grov og lette, så fant de ikke noe. "Denne gangen har han lurt
oss," sa prinsessen, "men vi får vel prøve ham enda en gang." Så
sanket hun alle de vakreste blomster hun kunne finne, og strødde
rundt om dørhellen - den hadde de lagt slik den skulle ligge; og
da det led mot den tiden de ventet risen hjem, krøp Askeladden
under sengen igjen.

<p>Straks han var vel innunder, kom risen. "Huttetu! her lukter
så kristen mannelukt inne!" sa risen.

<p>"Ja, her kom en skjære flyvende med et manneben i nebbet og
slapp ned igjennom pipen," sa kongsdatteren; "jeg skyndte meg
nok å få det ut, men det er vel det det lukter av likevel." Så
tidde risen still, og sa ikke mere om det. Men om litt spurte
han hvem det var som hadde strødd blomster omkring dørhellen.

<p>"Å, det er nok jeg," sa kongsdatteren.

<p>"Hva skal nå det til da?" spurte risen.

<p>"Å jeg har deg vel så kjær at jeg må gjøre det, når jeg vet
at hjertet ditt ligger der," sa prinsessen.

<p>"Ja så; men ellers ligger det ikke der, du," sa risen.

<p>Da de hadde lagt seg om kvelden, spurte kongsdatteren igjen
hvor hjertet hans var, for hun holdt så mye av ham at hun nok
gjerne ville vite det, sa hun.

<p>"Å, det ligger borti skapet der på veggen," sa risen.

<p>"Ja så," tenkte Askeladden og kongsdatteren, "da skal vi vel
prøve åfinne det."

<p>Neste morgen var risen tidlig på ferde og strøk til skogs
igjen, og aldri så snart hadde han gått før Askeladden og
kongsdatteren var i skapet og lette etter hjertet hans; men alt
de lette, så fant de ikke noe der heller. "Ja ja, vi får friste
én gang til," sa kongsdatteren. Hun staset ut skapet igjen med
blomster og kranser, og da det led mot kvelden, krøp Askeladden
under sengen igjen.

<p>Så kom risen. "Huttetu! her lukter så kristen mannelukt!" sa
risen.

<p>"Ja, for litt siden kom her en skjære flyvende med et
manneben i nebbet og slapp ned igjennom pipen," sa
kongsdatteren; "jeg skyndte meg nok å få det ut igjen jeg, men
det er vel det det lukter av likevel."

<p>Da risen hørte det, sa han ikke mere om det; men litt etter
fikk han se at det var hengt blomster og kranser rundt skapet,
og så spurte han hvem det var som hadde gjort det.

<p>Jo, det var da kongsdatteren.

<p>"Hva skal nå det narreriet være til?" spurte risen.

<p>"Å, jeg har deg nå alltid så kjær at jeg må gjøre det, når
jeg vet at hjertet ditt ligger der," sa kongsdatteren.

<p>"Kan du være så galen å tro slikt?" sa risen.

<p>"Ja, jeg må vel tro det, når du sier meg det," sa
kongsdatteren.

<p>"Å, du er ei tulle," sa risen; "der hjertet mitt er, der
kommer du aldri!"

<p>"Men det var da rart å vite hvor det er henne likevel," sa
prinsessen.

<p>Ja, så kunne risen ikke berge seg lenger, han måtte si det.
"Langt, langt borte i et vann ligger en øy," sa han; "på den øya
står en kirke; i den kirken er en brønn, i den brønnen svømmer
en and; i den anda er et egg, og i det egget - der er hjertet
mitt, du."

<p>Om morgenen tidlig, det var ikke grålyst ennå, strøk risen
til skogs igjen. "Ja, nå får jeg avsted, jeg også," sa
Askeladden; "bare jeg kunne finne veien!" Han sa farvel til
kongsdatteren så lenge, og da han kom utenfor risegården, sto
skrubben der ennå og ventet. Til ham fortalte han det som hadde
hendt inne hos risen, og sa at nå ville han avsted til brønnen i
kirken, bare han visste veien. Så ba skrubben ham sette seg på
ryggen hans, for han skulle nok finne veien, sa han, og så bar
det i vei så det suste om dem, over heier og åser, over berg og
daler.

<p>Da de nå hadde reist mange, mange dager, kom de til slutt til
vannet. Det visste kongssønnen ikke hvordan han skulle komme
over; men gråbeinen ba ham bare han ikke skulle være redd, og så
la han uti med kongssønnen på ryggen og svømte over til øya. Så
kom de til kirken; men kirkenøkkelen hang høyt, høyt oppe på
tårnet, og først så visste kongssønnen ikke hvordan han skulle
få den ned. "Du får rope på korpen," sa gråbeinen, og det gjorde
da kongssønnen; og straks kom korpen og fløy etter nøkkelen, så
prinsen kom inn i kirken. Da han nå kom til brønnen, lå anda
ganske riktig der og svømte fram og tilbake, slik som risen
hadde sagt. Han sto og lokket, og til sist fikk han lokket den
bort til seg og grep den. Men med det samme han løftet den opp
av vannet, slapp den egget ned i brønnen, og så visste
Askeladden slett ikke hvordan han skulle få det opp igjen. "Ja
nå får du rope på laksen," sa gråbeinen; og det gjorde da
kongssønnen; så kom laksen og hentet opp egget, og så sa
skrubben at han skulle klemme på det, og med det samme
Askeladden klemte, skrek risen.

<p>"Klem én gang til," sa skrubben, og da Askeladden gjorde det,
skrek risen enda ynkeligere, og ba både vakkert og vent for seg;
han skulle gjøre alt kongssønnen ville, sa han, bare han ikke
ville klemme sund hjertet hans.

<p>"Si at dersom han skaper om igjen de seks brødrene dine som
han har gjort til stein, og brudene deres, skal han berge
livet," sa skrubben, og det gjorde Askeladden.

<p>Ja, det var trollet straks villig til; han skapte om igjen de
seks brødrene til kongssønner og brudene deres til kongsdøtre.

<p>"Klem nå sund egget," sa skrubben. Så klemte Askeladden egget
i stykker, og så sprakk risen.

<p>Da han så var blitt av med risen, red Askeladden tilbake til
risegården igjen på skrubben; der sto alle seks brødrene hans
lys levende med brudene sine, og så gikk Askeladden inn i berget
etter sin brud, og så reiste de alle sammen hjem til
kongsgården. Da ble det vel glede på den gamle kongen, da alle
syv sønnene hans kom tilbake, med hver sin brud. "Men den
deiligste av alle prinsessene er bruden til Askeladden likevel,"
sa kongen, "og han skal sitte øverst ved bordet med bruden sin."

<p>Så ble det turt gjestebud både vel og lenge, og har de ikke
turt fra seg, så turer de ennå.
<br clear=all><hr noshade><tt>Project Runeberg, Sat Oct 19 23:34:09 1996
 (aronsson)
<a href="/rc.pl?action=diff&amp;src=folkeven/012"
 >(diff)</a>
<a href="/rc.pl?action=history&amp;src=folkeven/012"
 >(history)</a>
<a href="/download.pl?mode=work&amp;work=folkeven"
 >(download)</a>
 <a href="011.html"
 >&lt;&lt; Previous</a>
 <a href="013.html"
 >Next &gt;&gt;</a>
<br>http://runeberg.org/folkeven/012.html</tt>
<br><a href="http://validator.w3.org/check/referer"
><img border="0" src="/img/vh40.png"
alt="Valid HTML 4.0!" height="31" width="88"></a>
<!-- $Id: wwwinst.lpc,v 1.226 2010/02/04 17:52:31 lars Exp $ -->
</body></html>
