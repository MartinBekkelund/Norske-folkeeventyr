<!DOCTYPE HTML PUBLIC "-//W3C//DTD HTML 4.0 Transitional//EN"
  "http://www.w3.org/TR/REC-html40/loose.dtd">
<html><head><title>086.html (Norske Folkeeventyr)</title>
<script type="text/javascript" language="JavaScript"><!--
if (self != top) { top.location = location; }
--></script>
<meta http-equiv="Content-Type" content="text/html; charset=iso-8859-1">
<link rel='shortcut icon' href='/favicon.png'>
<base href="http://runeberg.org/folkeven/">
<!-- Project Runeberg wants to be Lynx friendly -->
<link  rev="made"
      href="mailto:editors@runeberg.org" >
<link  rel="toc"
      href="/folkeven/" >
<link  rel="previous"
      href="085.html" >
<link  rel="next"
      href="087.html" >
<meta name="keywords"
   content="Nordic, Literature" >
<!-- Project Runeberg supports some ``Dublin Core'' (DC) metadata -->
<meta name="DC.Publisher"
   content="Project Runeberg" >
<meta name="DC.Publisher.Address"
   content="editors@runeberg.org" >
<meta name="DC.Language" scheme="ISO639-1"
   content="no" >
<meta name="DC.Relation.IsPartOf" scheme="URN"
   content="URN:NBN:se-d1998318" >
<meta name="DC.Relation.IsPartOf" scheme="URL"
   content="/folkeven/" >
<meta name="DC.Relation.IsPartOf"
   content="Norske Folkeeventyr" >
<meta name="DC.Title"
   content="086.html (Norske Folkeeventyr)" >
<meta name="DC.Creator.PersonalName"
   content="Peter Christen Asbjørnsen" >
<meta name="DC.Creator.PersonalName"
   content="Jørgen Moe" >
<meta name="DC.Date"
   content="1841" >
<!-- Project Runeberg welcomes SAFARI, http://safari.vr.se/ -->
<meta name="SAFARI.TargetGroup"
   content="Public" >
<style type="text/css"><!--
.u        {text-decoration: underline; }
--></style>
</head>
<body bgcolor="#ffffff"
        alink="#ff8000"
        vlink="#780000"
         link="#c00000"
         text="#000000" >
<form action="/search.pl" method=get 
enctype="application/x-www-form-urlencoded"><table cellpadding=0 cellspacing=0 >
<tr >
<td valign=top rowspan=2 bgcolor=black 
><a href="/"
 ><img src="/img/runeberg.gif"
width=64 height=122 border=0
alt="- Project Runeberg - "
></a></td><td 
>&nbsp;</td><td valign=top align=left height=100
><font size="+2"><a href="/folkeven/"
 >Norske Folkeeventyr</a> / <br><b></b></font>
<br>(1841-1844) Author: <a href="/authors/asbjorns.html"
 >Peter Christen Asbjørnsen</a>, <a href="/authors/moejorge.html"
 >Jørgen Moe</a> - Tema: <a href="/tema/no.html"
>Norwegian Literature</a>, <a href="/tema/troll.html"
>Trolls</a>

<br><a href="/folkeven/"
 >Table of Contents / Innehåll</a> | <a href="085.html"
 >&lt;&lt; Previous</a> | <a href="087.html"
 >Next &gt;&gt;</a>
</td></tr>
<tr >
<td colspan=2 bgcolor=black style=" font-family: helvetica; text-decoration: none; color: white" 
><small><b>&nbsp;
<a href="/"
 style="font-family: helvetica; text-decoration: none; color: white">Project Runeberg</a>
| <a href="/katalog.html"
 style="font-family: helvetica; text-decoration: none; color: white">Catalog</a>
| <a href="/rc.pl" style="font-family: helvetica; text-decoration: none; color: white" >Recent Changes</a>
| <a href="mailto:editors@runeberg.org?subject=Comments on folkeven/086.html"
 style="font-family: helvetica; text-decoration: none; color: white">Comments?</a>
| <input type=text value="" name=q size=18 maxlength=256>
<input name=btnG type=submit value="search">&nbsp;&nbsp;
</b></small></td></tr></table></form>
<p><i>Asbjørnsen og Moe's NORSKE FOLKEEVENTYR.
Innskrevet og rettet av Kjell Nedrelid.
Sist forandret: 12.11.1994. (dd.mm.yyyy)
Released to Internet 11.10.1996 in zipped WordPerfect 5.0-format.
Alle tekster kan fritt distribueres, så lenge det ikke taes
betalt for dette.
Vennligst behold denne innledningen.</i>

<h1>Rødrev og Askeladden</h1>

<p>Det var en gang en konge som hadde mange hundre sauer og mange
hundre geiter og kyr; og mange hundre hester hadde han og, og
sølv og gull i store hauger og dynger. Men enda var han så
sorggiven at han mest aldri ville se folk, og enda mindre tale
med dem. Slik var han siden den tid yngste datteren hans kom
bort. Ja, det var ellers ille nok der, om han aldri hadde mistet
henne; for det var et troll som gjorde ustell og ustyr der
støtt, så det mest ikke var kommende til kongsgården for folk;
rett som det var, slapp han ut alle hestene, så de tråkket ned
åker og eng og åt opp kornet; rett som det var, rev han hodet av
kongens ender og gjess; somme tider drepte han kyrne på båsen,
så drev han sauer og geiter over åsen, og hver gang de skulle ta
fisk i dammen, var den jaget på land all sammen.

<p>Men så var det et par gamle folk som hadde tre sønner; den
ene hette Per, den andre hette Pål, og den tredje kalte de Espen
Askeladd, for han lå og karet i asken støtt.

<p>Det var gjeve gutter, men han Per, som eldst var, skulle nå
være den gjeveste, og så ba han far sin om han fikk lov til å
reise ut i verden og friste lykken.

<p>"Ja, det skal du få; sent er bedre enn aldri, glunten min,"
sa kallen. Så fikk han brennevin på flasken og niste i tasken,
og så tok han foten på nakken og lakket nedover bakken. Da han
hadde gått en stund, kom han inn på en gammel kjerring som lå
ved veien. "Å, kjære glunten min, gi meg en liten matsmule i
dag," sa kjerringa.

<p>Men Per han så knapt til siden, han slengte bare på nakken og
gikk sin vei.

<p>"Ja, ja," sa kjerringa, "gå du, du skal få se det går som det
går," sa hun.

<p>Per gikk langt og lenge og lenger enn langt, til han kom fram
til kongsgården. Der sto kongen i svalen og ga hønene mat.

<p>"God kveld, gud signe jer," sa Per. "Tippe tippe tippe, tuppe
tuppe - --!" sa kongen og strødde både i øst og vest, og vørte
ikke han Per det grann.

<p>"Ja, stå der du og strø korn og kakl hønemål til det blir en
bjønn av deg," sa Per ved seg selv; "du skal nok være fri for at
jeg skal tale til deg," mente han, og så gikk han inn på
kjøkkenet og satte seg bortpå benken som en annen storkar. "Hva
er du for en illgutt?" sa kokka, for Per hadde ikke fått skjegg
enda. Dette syntes han var spott og spe, og så tok han på å
denge kokketøsa; men rett som det var, kom kongen og lot dem
skjære tre røde remmer av ryggen på ham; så strødde de salt i
såret og lot ham gå hjem igjen samme veien han var kommet.

<p>Da Per vel var kommet til hus, ville han Pål ut. Å ja, han
fikk også brennevin på flasken og niste i tasken, tok foten på
nakken og lakket nedover bakken. Da han kom et stykke på veien,
traff han kjerringa som ba om mat; men han strøk forbi og svarte
ikke engang, og på kongsgården gikk det ikke et hår bedre med
ham enn det hadde gått han Per. Kongen sa "tippe tuppe", og
kokketøsa kalte ham en uskikkelig bånsunge, og da han ville
banke henne opp for det, kom kongen med slakterkniven og skar
tre røde remmer og strødde ildmørje i, og sendte ham hjem igjen
med sår rygg.

<p>Så krøp Askeladden opp ifra grua og tok til å ruske på seg;
den første dagen ristet han av seg asken, den andre vasket og
kjemte han seg, og den tredje kledde han seg i kirkepynt.

<p>"Nei, se på den!" sa han Per; "nå skinner det en ny sol her.
Du vil vel til kongsgården og vinne kongsdatteren og det halve
riket? Å, bli i oska og ligg i oska du," sa han. Men Askeladden
hørte ikke på det øret, han gikk inn til far sin og ba om å få
lov til å gå litt ut i verden.

<p>"Hva skal du ute i verden?" sa gamlingen; "det gikk ikke rart
med han Per og han Pål, hvordan skal det så gå med deg?" sa han.

<p>Men Askeladden ga seg ikke før han fikk lov til å gå.

<p>Brødrene ville ikke at han skulle få matsmulen med seg, men
moren ga ham en osteskorpe og et kjøttben, og dermed labbet han
av gårde. Det hastet ikke med ham; "du kommer alltid tidsnok,"
tenkte han; "nå har du dagen for deg, og siden tør det hende
månen kommer opp, om lykka er god." Så satte han den ene foten
fremfor den andre, og pustet i bakkene og så seg vel om på
veien.

<p>Langt om lenge kom han fram-i den gamle kjerringa som lå
under vei-veita.

<p>"Stakkars deg, din gamle krok, du er vel sulten du!" sa
Askeladden.

<p>Hun var det, sa kjerringa.

<p>"Ja, så får jeg dele med deg," sa Askeladden og ga henne
osteskorpen.

<p>"Fryser du også?" sa han, han så hun hakket tenner. "Du får
ta gamletrøya mi; det er ikke stort til ermer og lite til rygg,
men det var et godt plagg da den var ny."

<p>"Bi nå," sa kjerringa, hun raket nedi storlommen sin; "her
har du en gammal nøkkel," sa hun. "Jeg har hverken bedre eller
verre å gi deg; men når du kikker gjennom nøkkelringen, så kan
du se alt du vil."

<p>Da han kom fram til kongsgården, holdt kokka på å bære vann,
og det hadde hun et svare strev med. "Det er for tungt for deg
dette," sa Askeladden, "det kan være så passe til meg å gjøre
det," sa han.

<p>Den som ble glad var kokketøsa, og siden lot hun Ladden støtt
få skrape gryta; men det varte ikke lenge, så fikk han mange
uvenner for det, og de løy på ham for kongen, og sa han hadde
sagt seg god for både det ene og det andre.

<p>En dag kom kongen og spurte Askeladden, om det var sant at
han var god for å holde fisken i dammen, så ikke trollet kunne
skade den; "de sier du har sagt deg god for det," sa han.

<p>"Ikke har jeg sagt det," sa Askeladden; "men hadde jeg sagt
det, så var jeg også god for det."

<p>Ja, hvordan det var, så fikk han nok friste, om han ville
frelse ryggskinnet sitt, sa kongen.

<p>Ja, han fikk prøve da, sa Askeladden; for han hadde ikke hug
til å gå med røde render under trøya, sa han.

<p>Om kvelden kikket Askeladden gjennom nøkkelringen, og da så
han det at trollet var redd for timian. Han til å ruske opp all
den timian han kunne komme over; noe strødde han i vannet og noe
på landet, og resten strødde han rundt kanten på dammen.

<p>Så måtte trollet la fisken være i fred; men nå fikk sauene
unngjelde for det; trollet jaget dem over alle hauger og hamrer
hele den natten.

<p>Så var det noen av de andre tjenerne som hadde vært ute igjen
og sagt at Askeladden visste råd for sauene også, om han bare
ville; han hadde sagt seg god for det, det var sikkert.

<p>Ja, kongen gikk ut til ham og sa det samme som sist, og truet
med åskjære tre brede røde remmer av ryggen på ham, om han ikke
gjorde det.

<p>Det var ikke annen råd da; Askeladden syntes nok det kunne
være gildt ågå med kongens mundering og rød kjole, men han fikk
heller være den foruten, når han selv skulle late ryggskinnet
til å gjøre den av, sa han.

<p>Og så tok han til med timian igjen; men det ble det mest
ingen ende på; for etter som han bandt timian på sauene, så åt
de av hverandre igjen, og det varte og det rakk, for sauene åt
fortere enn han bandt på. Men til slutt gjorde han smurning av
timian og tjære og smurte dem inn med, og så lot de være å ete
den. Kyrne og hestene fikk også timianssmurning; så fikk de fred
for trollet.

<p>Men en dag som kongen var ute på jakt, kom han på villgress i
skogen; han red omkring i mange dager og hadde hverken mat eller
drikke, og klærne fór så ille i trangskogen, at til slutt hadde
han nesten ikke filla på kroppen. Så kom trollet og sa at fikk
han det første kongen møtte, når han kom i jordet sitt, så
skulle han slippe hjem til kongsgården igjen. Ja, det skulle
trollet få; kongen tenkte det var vel den vesle hunden hans som
støtt kjåket og kjaset i møte med ham. Men da han kom så nær
kongsgården at de kunne se ham, gikk den eldste kongsdatteren
med alle folkene etter seg i møte med kongen og tok imot ham
både godt og vel.

<p>Da han fikk se det at hun var den første, ble han så ille ved
at han stupte i bakken med det samme, og siden den tid var han
mest som en halvtulling.

<p>Om kvelden skulle trollet komme og hente kongsdatteren, og
hun var pyntet og satt på en eng ute ved tjernet og gråt og bar
seg ille. Det var en som hette Rødrev, som skulle følge henne,
men han var så redd at han kløv opp i en tømmergran, og der ble
han sittende. Rett som det var, kom Askeladden og satte seg ned
på bakken ved siden av kongsdatteren. Og hun ble glad, det kan
en nok vite, da hun fikk se det var kristenfolk som torde være
hos henne enda. "Legg hodet i fanget mitt du, så skal jeg lyske
deg," sa hun. Espen Askeladd gjorde som hun sa, og mens hun
gjorde det, sovnet han, og så tok hun en gullring av fingeren
sin og knyttet fast i håret på ham.

<p>Rett som det var, kom trollet pustende; han var så tung på
foten at det knaket og braket i skogen en hel fjerding foran
ham. Da han fikk se Rødrev, som satt i grantoppen som en liten
orre, spyttet han etter ham: "Tvi," sa han, så både Rødrev og
tømmergranen føk i bakken, og der lå han og sprellet som en fisk
på tørre landet.

<p>"Hu hu!" sa trollet; "sitter du her og lysker kristent folk,
så eter jeg deg," sa han.

<p>"Tvi!" sa Askeladden med det sammen han våknet, og til å
kikke på trollet gjennom nøkkelringen.

<p>"Hu hu! Hva glaner du på meg etter?" sa trollet til
Askeladden, "hu hu!" Så kastet det jernstauren etter ham så den
sto femten alen inn i berget; men Askeladden var så snapp og
snar på foten, at han kom seg unna med det samme trollet kastet.

<p>"Tvi for kjerringstykker!" sa Askeladden. "Hit med tannstikka
di, skal du få se kast!" Ja trollet nappet opp stauren i ett
rykk; den var så stor som tre grindstaurer. Imens stirret
Askeladden under himmelen både i syd og i nord.

<p>"Hu hu! Hva glaner du etter igjen?" sa trollet. "Jeg ser
etter, hva for en stjerne jeg skal kaste til," sa Askeladden;
"ser du den ørende vesle beint i nord, den tar jeg," sa han.
"Nei, la den sitte som den sitter," sa trollet; "du får ikke
slenge bort jernstauren min." - "Ja ja, så får du vel ha den
igjen da," sa Askeladden; "men kanskje du hadde bedre hug til at
jeg skulle slenge deg opp til månen en vending?" sa han. Nei,
det ville ikke trollet heller.

<p>"Ja, men blindebukk! har du ikke hug til å leke blindebukk?"
sa Askeladden. Jo, det kunne være snodig nok, mente trollet;
"men du skal gå først," sa han til Askeladden. "Å ja, gjerne
det," sa gutten; "men det greieste er at vi teller, så slipper
vi å ha noe å græle om." Ja ja, de fikk da det. Og så kan en
vite at Askeladden laget det slik at trollet fikk bindet om
øynene og kom til å gjøre den første reisa. Men der skulle du
sett blindebukk; hei! de fór omkring i skogkanten; trollet røk
og rente mot stubbene, så føsken føk og det knaket etter.

<p>"Hau, hau, det skulle troll være blindebukk lenger!" skrek
trollet, så illsint var det. "Bi litt," sa Askeladden, "så skal
jeg stå still og rope til du tar meg." Imens tok han en
hampehekle og sprang på den andre siden av tjernet, som det ikke
var bunn i. "Kon nå, her står jeg!" skrek Askeladden. - "Det er
vel læger og skog?" - "Du kan vel høre her ingen skog er," sa
Askeladden, og svor på det hverken var stubber eller skog. "Kom
nå!" Så bar det i veien igjen. Plump! sa det; der lå trollet i
tjernet, og Askeladden hugg ham i øynene med hekla, hver gang
han fikk hodet over vannet.

<p>Nå ba trollet så tynt for livet sitt at gutten syntes det var
synd på ham; men først måtte han si fra seg kongsdatteren og
skaffe fram den andre, som han hadde tatt før, og love at folk
og fe skulle ha fred; så slapp trollet og krabbet hjem til
berget sitt. Da var Rødreven kar igjen, kom ned av granen, og
tok kongsdatteren med seg opp til slottet, og truet henne til å
si at det var han som hadde frelst henne. Og så lusket han ned
og tok imot den andre også, da Askeladden hadde sloppet henne
inn i hagen. Nå ble det slik glede i kongsgården at det hørtes
og spurtes over land og rike, og Rødrev skulle ha bryllup med
den yngste kongsdatteren.

<p>Ja, det var godt og vel; men det var ikke så vel enda - for
rett som det var, så hadde trollet gått ned i jorden og stappet
igjen alle vannårene; "kan jeg ikke gjøre annet ugagn," tenkte
han, "så skal de ikke få vann åkoke bryllupsgrauten i." Det var
ikke annen råd enn å sende bud etter Askeladden igjen. Han fikk
seg en jernstang som skulle være femten alen lang, og seks
smeder som skulle gjøre den gnistrende rød. Så kikket han
gjennom nøkkelringen; da så han trollet like så godt under
jorden som over jorden, og kjørte så stangen ned igjennom bakken
og ned etter ryggen på trollet, så det luktet brent horn femten
fjerdinger. "Hau, hau!" skrek trollet; "slipp meg opp!" Rett som
det var, kom han settende opp gjennom hullet og var oppbrent
like til nakken. Men Askeladden var ikke sen, han tok trollet og
la det på en stang som var flettet med timian, og der måtte det
ligge og si ham hvor det hadde fått øyne fra, siden han hakket
dem ut med hampehekla. "Jeg stjal meg en rånepe," sa trollet;
"den smurte jeg vel inn med smurning; siden skar jeg den til som
jeg ville, og satte den inn med pumpespiker, og bedre øyne vil
jeg ikke ønske noen kristen mann."

<p>Så kom kongen og begge kongsdøtrene og ville se trollet, og
Rødrev gikk så krepp og kry at rumpen sto høyere enn nakken. Men
så fikk kongen se at det var noe som blinket i håret på
Askeladden. "Hva har du der?" sa han. "Å, det er den ringen som
datter di ga meg da jeg frelste henne fra trollet," sa
Askeladden. Og nå kom det for dagen hvordan alt var gått til. -
Rødrev gråt og ba for seg; men alt han låt og alt han gråt, så
hjalp det ikke, han måtte i ormegården, og der sprakk han med
det samme.

<p>Så tynte de trollet, og så tok de på å dundre og drikke og
danse i bryllupet til Askeladden, for nå var han basen. Han fikk
den yngste kongsdatteren og halve kongeriket.

<p>Så legger jeg mitt eventyr på en slede,
og kjører det til deg, som bedre kan kvede;
men kan du ikke kvede bedre enn jeg,
så skam få deg, for du laster meg.
<br clear=all><hr noshade><tt>Project Runeberg, Sat Oct 19 23:34:12 1996
 (aronsson)
<a href="/rc.pl?action=diff&amp;src=folkeven/086"
 >(diff)</a>
<a href="/rc.pl?action=history&amp;src=folkeven/086"
 >(history)</a>
<a href="/download.pl?mode=work&amp;work=folkeven"
 >(download)</a>
 <a href="085.html"
 >&lt;&lt; Previous</a>
 <a href="087.html"
 >Next &gt;&gt;</a>
<br>http://runeberg.org/folkeven/086.html</tt>
<br><a href="http://validator.w3.org/check/referer"
><img border="0" src="/img/vh40.png"
alt="Valid HTML 4.0!" height="31" width="88"></a>
<!-- $Id: wwwinst.lpc,v 1.226 2010/02/04 17:52:31 lars Exp $ -->
</body></html>
