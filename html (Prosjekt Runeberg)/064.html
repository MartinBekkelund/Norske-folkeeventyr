<!DOCTYPE HTML PUBLIC "-//W3C//DTD HTML 4.0 Transitional//EN"
  "http://www.w3.org/TR/REC-html40/loose.dtd">
<html><head><title>064.html (Norske Folkeeventyr)</title>
<script type="text/javascript" language="JavaScript"><!--
if (self != top) { top.location = location; }
--></script>
<meta http-equiv="Content-Type" content="text/html; charset=iso-8859-1">
<link rel='shortcut icon' href='/favicon.png'>
<base href="http://runeberg.org/folkeven/">
<!-- Project Runeberg wants to be Lynx friendly -->
<link  rev="made"
      href="mailto:editors@runeberg.org" >
<link  rel="toc"
      href="/folkeven/" >
<link  rel="previous"
      href="063.html" >
<link  rel="next"
      href="065.html" >
<meta name="keywords"
   content="Nordic, Literature" >
<!-- Project Runeberg supports some ``Dublin Core'' (DC) metadata -->
<meta name="DC.Publisher"
   content="Project Runeberg" >
<meta name="DC.Publisher.Address"
   content="editors@runeberg.org" >
<meta name="DC.Language" scheme="ISO639-1"
   content="no" >
<meta name="DC.Relation.IsPartOf" scheme="URN"
   content="URN:NBN:se-d1998318" >
<meta name="DC.Relation.IsPartOf" scheme="URL"
   content="/folkeven/" >
<meta name="DC.Relation.IsPartOf"
   content="Norske Folkeeventyr" >
<meta name="DC.Title"
   content="064.html (Norske Folkeeventyr)" >
<meta name="DC.Creator.PersonalName"
   content="Peter Christen Asbjørnsen" >
<meta name="DC.Creator.PersonalName"
   content="Jørgen Moe" >
<meta name="DC.Date"
   content="1841" >
<!-- Project Runeberg welcomes SAFARI, http://safari.vr.se/ -->
<meta name="SAFARI.TargetGroup"
   content="Public" >
<style type="text/css"><!--
.u        {text-decoration: underline; }
--></style>
</head>
<body bgcolor="#ffffff"
        alink="#ff8000"
        vlink="#780000"
         link="#c00000"
         text="#000000" >
<form action="/search.pl" method=get 
enctype="application/x-www-form-urlencoded"><table cellpadding=0 cellspacing=0 >
<tr >
<td valign=top rowspan=2 bgcolor=black 
><a href="/"
 ><img src="/img/runeberg.gif"
width=64 height=122 border=0
alt="- Project Runeberg - "
></a></td><td 
>&nbsp;</td><td valign=top align=left height=100
><font size="+2"><a href="/folkeven/"
 >Norske Folkeeventyr</a> / <br><b></b></font>
<br>(1841-1844) Author: <a href="/authors/asbjorns.html"
 >Peter Christen Asbjørnsen</a>, <a href="/authors/moejorge.html"
 >Jørgen Moe</a> - Tema: <a href="/tema/no.html"
>Norwegian Literature</a>, <a href="/tema/troll.html"
>Trolls</a>

<br><a href="/folkeven/"
 >Table of Contents / Innehåll</a> | <a href="063.html"
 >&lt;&lt; Previous</a> | <a href="065.html"
 >Next &gt;&gt;</a>
</td></tr>
<tr >
<td colspan=2 bgcolor=black style=" font-family: helvetica; text-decoration: none; color: white" 
><small><b>&nbsp;
<a href="/"
 style="font-family: helvetica; text-decoration: none; color: white">Project Runeberg</a>
| <a href="/katalog.html"
 style="font-family: helvetica; text-decoration: none; color: white">Catalog</a>
| <a href="/rc.pl" style="font-family: helvetica; text-decoration: none; color: white" >Recent Changes</a>
| <a href="mailto:editors@runeberg.org?subject=Comments on folkeven/064.html"
 style="font-family: helvetica; text-decoration: none; color: white">Comments?</a>
| <input type=text value="" name=q size=18 maxlength=256>
<input name=btnG type=submit value="search">&nbsp;&nbsp;
</b></small></td></tr></table></form>
<p><i>Asbjørnsen og Moe's NORSKE FOLKEEVENTYR.
Innskrevet og rettet av Kjell Nedrelid.
Sist forandret: 31.10.1994. (dd.mm.yyyy)
Released to Internet 11.10.1996 in zipped WordPerfect 5.0-format.
Alle tekster kan fritt distribueres, så lenge det ikke taes
betalt for dette.
Vennligst behold denne innledningen.</i>

<h1>Bjørnen og reven</h1>

<p>
<h2>1. Slipp granrot og ta i revefot</h2>

<p>Det var engang en bjørn som satt i en solbakke og sov. I det
samme kom det en rev luskende forbi og fikk se den.

<p>"Sitter du der og later deg, bestefar," sa reven. "Nå skal
jeg spille deg et puss," tenkte Mikkel med seg selv. Så fant han
tre skogmus og la på en stubbe tett under nesen på bjørnen.
"Buh, bamse, Per skytter ligger bak stubben!" skrek han like inn
i øret på bjørnen, og tok til bens bort igjennom skogen.

<p>Bjørnen bråvåknet, og da han så de tre musene, ble han så
sint at han letter på labben og ville legge til dem, for han
trodde det var de som hadde skreket inn i øret på ham.

<p>Men så fikk han se svansen til Mikkel mellom buskene borte i
skogkanten, og la avsted så det braket i småskogen, og bamsen
var så nær etter Mikkel at han fikk tak i den høyre bakfoten på
ham, i det samme han skulle smette ned i en gang under en
granrot. Der satt Mikkel i klemmen, men rådløs var han ikke, han
skrek:

<p>"Slipp granrot og ta i revefot!" og så slapp bjørnen. Men da
lo reven langt inne i hullet og sa:

<p>"Lurte jeg deg ikke den gangen også, bestefar!"

<p>"Gjømt er ikke glømt," sa bjørnen, og var vill.

<h2>2. De vedder om flesk og humlebol</h2>

<p>Om morgenen den andre dagen kom bjørnen gående over myra med en
gjøgris: Mikkel satt høyt oppe på en stein ved myrbredden.

<p>"God dag, bestefar," sa reven; "hva er det for godt du har
der?" sa han.

<p>"Flesk," sa bjørnen.

<p>"Jeg har også litt munngodt," sa reven.

<p>"Hva er det?" sa bjørnen.

<p>"Det er det største humlebolet jeg noen tid har funnet," sa
Mikkel.

<p>"Jaså," sa bjørnen, og gren og siklet, så godt syntes han det
skulle være å få litt honning. "Skal vi bytte kost?" sa han.

<p>"Nei, det gjør jeg ikke," sa Mikkel.

<p>Men så gjorde de veddemål, og ble forlikt om at de skulle
nevne tre slags trær. Kunne reven si det fortere enn bjørnen,
skulle han få lov til åbite én gang av flesket; men hvis bjørnen
kunne si det fortere, skulle han få lov til å suge én gang av
humlebolet. Han skulle nok greie å suge i seg all honningen i
ett drag, tenkte bjørnen.

<p>"Ja," sa reven, "det er både godt og vel alt sammen, men det
sier jeg, at vinner jeg, skal du være pliktig til å rive av
busta der jeg vil bite," sa han.

<p>"Ja nok, jeg får vel hjelpe deg, siden du ikke orker sjøl,"
sa bjørnen.

<p>Så skulle de til å nevne opp trærne.

<p>"Toll, furu, tyri!" brummet bjørnen - grov i målet var han.
Men dette var bare ett tre, for toll er ikke annet enn furu, det
heller.

<p>"Ask, or, eik!" skrek reven så det gnall i skogen.

<p>Så hadde han vunnet, og han fór ned og tok hjertet ut av
grisen i én bit, og ville springe. Men bjørnen ble arg for det
han tok det beste på hele grisen, og fikk fatt i svansen på ham
og holdt ham.

<p>"Bi litt," sa bjørnen, og var vill.

<p>"Ja, det er det samme, bestefar, vil du slippe meg, skal du
få smake på honningen min," sa reven.

<p>Da bjørnen hørte det, så slapp han taket, og reven opp etter
honningen.

<p>"Her på dette humlebolet," sa Mikkel, "holder jeg et løvblad,
og under det løvbladet er det et hull som du kan suge igjennom,"
sa han, og i det samme holdt han humlebolet opp under nesen på
bjørnen, tok vekk løvbladet, hoppet opp på steinen og satte seg
til å glise og le; for det var hverken humlebol eller honning,
det var et vepsereir så stort som et mannehode, fullt med veps,
og vepsene yrte ut og stakk bjørnen i øynene og ørene og i
munnen og på snuten. Og han fikk så mye å gjøre med å kare dem
av seg at han ikke hadde stunder til å tenke på Mikkel.

<p>Fra den dagen er det at bjørnen er så redd vepsen.

<h2>3. De skulle ha åker i sameie</h2>

<p>Det var engang bjørnen og reven skulle ha åker i sameie. De
hadde en liten bråte oppi skogen, og det første året sådde de
rug. "Nå får vi dele som rett er," sa Mikkel; "vil du ha rota,
så tar jeg toppen," sa han. Ja, det ville bjørnen. Men da det
hadde tresket, fikk reven korn, og bjørnen fikk ikke annet enn
taver og teger. Bamsen likte ikke dette, men reven sa det var så
som de var forlikt om. "I år er det jeg som har vinningen," sa
reven, "et annet år er det du; da skal du ha toppen, og jeg får
nøyes med rota."

<p>Men da våronna kom, spurte Mikkel hva bjørnen mente om neper.
Jo, det var bedre kost enn korn, sa han, og det mente reven òg.
Da høsten kom, tok reven nepene, og bjørnen fikk kålen. Men da
ble bamsen så harm at han skilte lag med Mikkel med det samme.

<h2>4. Mikkel vil smake hestekjøtt</h2>

<p>Så var det en dag som bjørnen lå og åt på en hest han hadde
slått. Da var Mikkel ute igjen, kom luskende og siklet på en
godbit av hestekjøttet. Han gjorde kriker og kroker, til han kom
bakenfor bjørnen, så tok han til sprangs på den andre siden av
hesteskrovet, og nappet en jafs med det samme han rente forbi.
Bamsen var ikke sen heller, han slo etter Mikkel, så han fikk
tippen av den røde halen i labben sin; siden den tid har reven
hvit haletipp.

<p>"Bi nå, Mikkel, og kom hit," sa bjørnen, "så skal jeg lære
deg å fange hest." Ja, det ville Mikkel gjerne lære, men han
gikk ikke nærmere enn han trodde seg. "Når du ser det ligger en
hest i en solbakke og sover," sa bjørnen, "så skal du binde deg
vel fast med taglet i rova, og hugge tennene i låret på hesten,"
sa han.

<p>Det varte ikke lenge før reven fant seg en hest som lå og sov
i solbakken, kan du vel vite, og så gjorde han som bjørnen hadde
sagt, han vippet og bandt seg vel inn i hestetaglet, og hugg
tennene i låret på hesten. Og den spratt opp, og til å slå og
renne, så Mikkel slang både mot stokk og mot stein, og ble så
skamslått og mørbanket at han ikke var fra åmiste både sans og
samling.

<p>Rett som det var, fór de forbi en hare.

<p>"Hvor skal du hen, som farer så fort, Mikkel?" sa haren.

<p>"I skyssferd, min kjære Jens!" sa reven.

<p>Og haren satte seg opp på to-ben og lo så godt at kjeften
sprakk like opp til ørene, for det Mikkel fór så gildt i skyss.

<p>Men siden den skyssferden har ikke reven tenkt på å fange
hest. Den gangen var det bjørnen som var ful; ellers sier de han
er godtruen som trollene.
<br clear=all><hr noshade><tt>Project Runeberg, Sat Oct 19 23:34:12 1996
 (aronsson)
<a href="/rc.pl?action=diff&amp;src=folkeven/064"
 >(diff)</a>
<a href="/rc.pl?action=history&amp;src=folkeven/064"
 >(history)</a>
<a href="/download.pl?mode=work&amp;work=folkeven"
 >(download)</a>
 <a href="063.html"
 >&lt;&lt; Previous</a>
 <a href="065.html"
 >Next &gt;&gt;</a>
<br>http://runeberg.org/folkeven/064.html</tt>
<br><a href="http://validator.w3.org/check/referer"
><img border="0" src="/img/vh40.png"
alt="Valid HTML 4.0!" height="31" width="88"></a>
<!-- $Id: wwwinst.lpc,v 1.226 2010/02/04 17:52:31 lars Exp $ -->
</body></html>
