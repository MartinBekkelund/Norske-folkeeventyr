<!DOCTYPE HTML PUBLIC "-//W3C//DTD HTML 4.0 Transitional//EN"
  "http://www.w3.org/TR/REC-html40/loose.dtd">
<html><head><title>115.html (Norske Folkeeventyr)</title>
<script type="text/javascript" language="JavaScript"><!--
if (self != top) { top.location = location; }
--></script>
<meta http-equiv="Content-Type" content="text/html; charset=iso-8859-1">
<link rel='shortcut icon' href='/favicon.png'>
<base href="http://runeberg.org/folkeven/">
<!-- Project Runeberg wants to be Lynx friendly -->
<link  rev="made"
      href="mailto:editors@runeberg.org" >
<link  rel="toc"
      href="/folkeven/" >
<link  rel="previous"
      href="114.html" >
<link  rel="next"
      href="116.html" >
<meta name="keywords"
   content="Nordic, Literature" >
<!-- Project Runeberg supports some ``Dublin Core'' (DC) metadata -->
<meta name="DC.Publisher"
   content="Project Runeberg" >
<meta name="DC.Publisher.Address"
   content="editors@runeberg.org" >
<meta name="DC.Language" scheme="ISO639-1"
   content="no" >
<meta name="DC.Relation.IsPartOf" scheme="URN"
   content="URN:NBN:se-d1998318" >
<meta name="DC.Relation.IsPartOf" scheme="URL"
   content="/folkeven/" >
<meta name="DC.Relation.IsPartOf"
   content="Norske Folkeeventyr" >
<meta name="DC.Title"
   content="115.html (Norske Folkeeventyr)" >
<meta name="DC.Creator.PersonalName"
   content="Peter Christen Asbjørnsen" >
<meta name="DC.Creator.PersonalName"
   content="Jørgen Moe" >
<meta name="DC.Date"
   content="1841" >
<!-- Project Runeberg welcomes SAFARI, http://safari.vr.se/ -->
<meta name="SAFARI.TargetGroup"
   content="Public" >
<style type="text/css"><!--
.u        {text-decoration: underline; }
--></style>
</head>
<body bgcolor="#ffffff"
        alink="#ff8000"
        vlink="#780000"
         link="#c00000"
         text="#000000" >
<form action="/search.pl" method=get 
enctype="application/x-www-form-urlencoded"><table cellpadding=0 cellspacing=0 >
<tr >
<td valign=top rowspan=2 bgcolor=black 
><a href="/"
 ><img src="/img/runeberg.gif"
width=64 height=122 border=0
alt="- Project Runeberg - "
></a></td><td 
>&nbsp;</td><td valign=top align=left height=100
><font size="+2"><a href="/folkeven/"
 >Norske Folkeeventyr</a> / <br><b></b></font>
<br>(1841-1844) Author: <a href="/authors/asbjorns.html"
 >Peter Christen Asbjørnsen</a>, <a href="/authors/moejorge.html"
 >Jørgen Moe</a> - Tema: <a href="/tema/no.html"
>Norwegian Literature</a>, <a href="/tema/troll.html"
>Trolls</a>

<br><a href="/folkeven/"
 >Table of Contents / Innehåll</a> | <a href="114.html"
 >&lt;&lt; Previous</a> | <a href="116.html"
 >Next &gt;&gt;</a>
</td></tr>
<tr >
<td colspan=2 bgcolor=black style=" font-family: helvetica; text-decoration: none; color: white" 
><small><b>&nbsp;
<a href="/"
 style="font-family: helvetica; text-decoration: none; color: white">Project Runeberg</a>
| <a href="/katalog.html"
 style="font-family: helvetica; text-decoration: none; color: white">Catalog</a>
| <a href="/rc.pl" style="font-family: helvetica; text-decoration: none; color: white" >Recent Changes</a>
| <a href="mailto:editors@runeberg.org?subject=Comments on folkeven/115.html"
 style="font-family: helvetica; text-decoration: none; color: white">Comments?</a>
| <input type=text value="" name=q size=18 maxlength=256>
<input name=btnG type=submit value="search">&nbsp;&nbsp;
</b></small></td></tr></table></form>
<p><i>Asbjørnsen og Moe's NORSKE FOLKEEVENTYR.
Innskrevet og rettet av Kjell Nedrelid.
Sist forandret: 12.11.1994. (dd.mm.yyyy)
Released to Internet 11.10.1996 in zipped WordPerfect 5.0-format.
Alle tekster kan fritt distribueres, så lenge det ikke taes
betalt for dette.
Vennligst behold denne innledningen.</i>

<h1>Tatere</h1>

<p>En lensmanns-arrest pleier ikke å skille seg stort fra en vanlig
skitten landsens folkestue; ofte fins det i det hele tatt ikke
noe særskilt arrestrom. Men det hender da at det lille vinduet i
stuen står så høyt på veggen at arrestantene ikke ser annet enn
måne og stjerner, snedrev og himmelens skyer; og så er det
naturligvis forsynt med jernsprinkler. Lignende
sikkerhetsinnretninger er stundom også murt inn oppe i
peispipen. Men de er som oftest nokså overflødige; arrestantene
går gjerne fritt ut og inn og settes til arbeid i lensmannens
gårdsbruk eller tømmerdrift. Innbo er det ikke stort av, og det
som finnes, er tarvelig nok. Langs den ene veggen er det tømret
opp en hjell, som er delt av to tre sengesteder; langs den andre
løper en trebenk, som når helt bakom peisen. Så kan det være et
bord og et par trekubber som tjener som stoler.

<p>- Det var i en slik arreststue oppe i Gudbrandsdalen ensteds.
På den lave kleberstenspeisen, av den form som en kan se i de
fleste stuene der oppe, spraket og gnistret det i en kronglete
tyrirot og noen rå bjørkegrener. Utenfor var det et hundevær med
storm og snøføyke, så det pep og hvinte i hver veggsprunge; men
her inne bredte det seg en lun varme fra de opphetede
ovnstenene.

<p>Skinnet fra peisvarmen, som ennu kjempet med den siste
lysning av februardagen, kastet et rødaktig skjær over noen
menneskelige skikkelser. I halvskyggen borte i kroken på det
innerste sengestedet lå en mann og dro seg på en skinnfell, med
hodet støttet mot en muskelsvulmende, håret arm; av de skiftende
skygger over det svarte ansiktet kunne en se hva som rørte seg
bak den lave pannen; stundom kom det et glimt i øynene, så vilt
og stikkende ondt at selv den sløve vaktkaren som sto der inne,
ble rent uhyggelig til mote når blikket hendelsesvis traff ham.
Men ikke et ord røbet hva som rørte seg i hans indre. Hans strie
kullsvarte hår, det skarpskårne langaktige ansiktet og det korte
svarte skjegget fortalte at han var av de omvankende tatere,
eller langfantene som bøndene noen steder i landet kaller dem.
Hans uhyggelige oppsyn hadde skaffet ham navnet Svarte-Bertel.
Av profesjon var han hesteskjærer, men han fusket også med
skiftende hell i å kurere hester.

<p>Den andre lot til å være av en mer sorgløs natur; men den
lave pannen og det skarpe ansiktet var taterfolkets, og de
dyptliggende øynene hadde det samme ubeskrivelige, fosforlysende
blikk, på én gang lurende og stikkende. Han var gjørtler og
knappestøper, men hadde en sann lidenskap for å fange fugl og
fiske i alle åer og elver; han vedkjente seg derfor likså gjerne
navnet Jakob Fuglefenger som Jakob Knappefant; men han kunne bli
rasende når buroene kalte ham "Bekkespringeren" - et klengenavn
som ofte blir tillagt hele stammen, som syntes å dele interessen
og aktelsen for gamle Isak Waltons "guddommelige fiskekunst" med
de britiske sportsmenn. Han satt på sengekanten og stirret
tankeløs snart bort på kameraten, som lå mørk og taus, og snart
ned på de dinglende benene sine, - de var kledd i et par bukser
som visst engang for lenge siden hadde vært himmelblå. Men
endelig kom det da liv i ham, han ble med ett pratsom og lystig,
og tok frem en flaske som han hadde gjemt i sengehalmen. Først
bød han vaktkaren en dram, men han skulle ikke ha; så tok han
selv en og skjenkte kameraten en ditto, som denne lot til å
svelge uten noen klar forestilling om hva det var. Da det var
gjort, tok han til å fortelle Lange-Ola, vaktkaren, tyveregler
og røverhistorier, så han mest skremte vettet av fyren, som ikke
så videre oppvakt ut. Han hadde fått lånt pipen til vaktkaren,
og da den var utrøkt, la han i vei med en vise; et av versene
lød slik:

<p>Er du da blank som gull,
<br>og er jeg svart som muld,
<br>én frihet vil jeg eie:
<br>å vandre mine veie,
<br>å gå til hvem jeg vil,
<br>det selv meg hører til.

<p>Visen var fra ende til annen et uttrykk for taterfolkets
kjærlighet til friluftslivet, og han sang den med velklingende
stemme og godt naturlig foredrag. Svarte-Bertel lot især til å
bli oppkvikket av de versene som rommet hentydninger til
stammens forhold til buroene. Da visen var ute, tok han på med
en annen, som var en blanding av tatersprog, eller romani som de
selv kaller det, og et litt forsvensket norsk. Den handlet om
det samme, klaget over hvor ulykkelig den var som satt
innesperret i den fagre sommer, når fuglen sang i lunden og
fisken spratt i åen, og priste den frie manns lykke, som selv
rådde for sine veier - om han ellers lå i strid med hele verden.
Men han var ikke kommet langt, før han med ett brøt av og
lyttet. Litt etter hørte de andre også larm og et surr av
stemmer. Det var tydeligvis fulle folk, eller i hvert fall noen
som lot som de var det; det hørtes som et par av dem talte
tatermål, og alt imellom lød en røst som en lett kunne kjenne
som lensmannens. Han kalte dem til orden på et halvstudert
røversprog, som han hadde lagt seg til under sine mislykkede
forsøk på å ta norsk juridisk eksamen. De skulle være rolige og
respektere ham og hans hus, som var en helligdom, fordi han var
øvrighetsperson og bar kongens mundering. En av fantene mente
høyt han fikk gå inn og dra den på, om det skulle ha klem.

<p>En kvinnfolkstemme ba smiskende og underdanig den nådige
lensmann at han måtte ikke bli sint fordi "karmannen" tiltalte
ham så uærbødig; han var jo full, det så nok lensmannen. Når han
var edru, var han så bra en mann som noen til å streve for
kjerring og unger, og så snill og myk at en kunne gjerne vinde'n
om en finger; i samme åndedrett skjelte hun med utrolig
tungerapphet "karmannen" ut for en slagsbror og en fyllefant,
som ikke annet gjorde enn trette og slåss og drikke bort
Vårherres dag; hun overhøljet ham med en strøm av skjellsord og
bebreidelser, for det han torde våge seg til å tiltale den
snille, bra lensmannen på en så upassende måte, lensmannen som
ville sørge for dem, gi dem husly og mat og alt det som godt
var! Mannen, han svarte ikke ett ord til hundre; han visste vel
at det bare var på skrømt.

<p>Imens var hengelåsen tatt av og skåtene skutt til side, og
inn gjennom døren tumlet hele flokken, tilsnedd og rødøyet,
blomstrende av snefokk og nordensno, brennevin og opphisselse av
det klammeriet de var grepet i på en bryllupsgård i nærheten.

<p>Et vilt glimt av glede fór over ansiktet til Svarte-Bertel,
da han så folk av sin egen stamme, ja av sitt eget følge; men
han reiste ikke på seg, og lot seg i det hele tatt ikke merke
med noe; men det gjorde Fuglefengeren, han sto med et hopp midt
i flokken, som han ville hilse dem velkommen alle sammen. Men et
advarende blunk fikk ham også til å ta på seg en likegyldig
mine. En av følget fikk i farten hvisket til ham: "Stilla møien
raklo! dikkar dero kji'en bængeske muskroen0?"

<p>"Hva er dette for folk, herr lensmann?" spurte han fremmed og
med påtatt ydmykhet, "om jeg får lov å driste meg til å spørre?"

<p>"Det er noen stridbare lovovertredere, som jeg så å sige
fakket in flaxanti, det er det samme som: mens døm flaksa i
vingene, skjønner du, just som de gjorde seg skyldige i benshugg
og stenshugg, hårgrep og kleders sønderrivelse efter 6 bogs
7-8," svarte lensmannen viktig. "Og jeg er ikke langt fra faktum,
når jeg antar at det er disse og lignende løsgjengere som her og
i andre bygdelag i de senere tider har forøvet atskillige simple
og kvalifiserende innbrudd. Det gamle kvinnemennesket er av
Truls skoleholder på Rognehaugen angitt som overbevisendes for
kvakksalveri og fandenskunster med smeltet bly, og bør for
måten, signen osv. efter 6 bogs 1-12 på tukthuset. Anbelangende
en av disse karle, da er det min visse formodning at han er den
langfant som i sommer i en smie på eksisplassen på Gardermoen,
med en gloheit jerntein nesten drepte eller halvstekte en
soldat, og det som verre var: med det samme brente opp og
skamferte kongens mundering, som den menige hadde på skrotten. -
Skulle en vel ha hørt slikt! Men," brøt han av i sinne, da
Fuglefengeren ikke kunne bare seg for å le av den avsky og
forferdelse lensmannen la for dagen, over at noen så grovelig
kunne forgripe seg på kongens mundering; "men her står jeg og
prater for deg, og du graver og spør, og kanskje holder du meg
for narr attpå. Det var likere jeg spurte deg, for du er jo
knappefant, og så kjenner du vel folkene dine på knapphullene,"
la han lunt til. "Kråke søker make, sier et gammelt ord, og jeg
syntes døm javla samme kråkemålet som du buldrer når du har fått
brennevin."

<p>Dermed trampet lensmannen avsted, slo døren dundrende i lås
og skjøt for slåen. Men idet han gikk, sa Fuglefengeren med
meget ydmykhet i stemmen, mens skøyeren tindret i øynene på ham
og lurte i hver mine:

<p>"Nådige og vise herr lensmann, De må sannelig ikke være vred
på meg bæng le dero<a href="#1" >[1]</a>.
Jeg mente ikke noe vondt med det jeg
spurte; men jeg har aldri sett disse godfolk før, og jeg vil
gjerne vite hvem jeg skal dele bord og seng med. Gi'dero suta i
voldron i bængelske bau attmed bule til sastra
bæng<a href="#2" >[2]</a>!"

<p>Dette hjertelige ønske fikk hele følget til å slå opp en
latter, som lensmannen brummet bass til utenfor. Da han vel var
vekk, fikk ansiktene et annet uttrykk og kvinnfolkene dro seg
borttil varmen. Den ene av dem viklet nu seg selv og en
skinnende blank kaffekjele ut av den store ulltørkleet som hadde
dekket ansiktet og hele den lange skikkelsen. Det var Gubjør
Langskånka, signekjerringen. Det andre kvinnfolket - hun som så
ydmyk hadde unnskyldt "karmannens" uforskammethet mot lensmannen
- kunne vel være et snes år yngre enn Gubjør; hun nevntes Karen
eller Steffens-Karen. Hun var liten av vekst, men lett og
smidig, hadde ravnsvart eller rettere svartblått hår og et ekte
taterfjes. I den gulbrune huden, som satt stramt over kinnbenene
og den skarpe nesen - slik som en ofte kan se det hos iltre og
bråsinte folk - var det rift på rift efter basketaket hun nylig
hadde hatt med den "snille karmannen"; til gjengjeld hadde hun
traktert ham så rundelig med negler og follekniv at trekkene
hans mest ikke var til åskjelne for skrammer og sår og størknet
blod. Han kaltes Jon Pottefot, og så ikke ut til å være av
taterslekt. Like så lite som en annen av følget, som så ytterst
slapp og sløv ut, og som på grunn av dette sitt ytre og også av
et yndlingsuttrykk han brukte, kunne glede seg ved navnet
Likeglad; men fulle var de begge. Den femte i følget hette
egentlig Per Svendsen, men kaltes oftest med oppnavnet Per
hesteskjærer, Heste-Per eller Svolke-Per. Han hadde et ytterst
frastøtende oppsyn, og under de veldige, buskete brynene et enda
mer gjennomtrengende basiliskblikk enn noen av de andre taterne.
Det var en tettbygd kar, men på ingen måte klumpet av vekst; i
hans sikre, lette bevegelser lå det en styrke og en smidighet
som gjorde det enda farligere å egge de voldsomme lidenskaper og
den brutale villhet som kom frem i rynkene i tyrepannen, i
skulmen over øynene og i det dyrisk fremstående underansiktet.
Uten å vøre de andre slengte han seg over ende på benken foran
den sengen Svarte-Bertel lå i, tok frem en liten snadde, karvet
i og ba Steffens-Karen tenne i en stikke for seg. Imens hadde
kvinnfolkene satt over kaffen, som nest brennevinet er den
drikken taterne ynder mest, og så begynte de å snakke sammen,
med stor forsiktighet og med mange ord og vendinger fra
tatersproget, som vaktkaren ikke skjønte. De satt og la over å
få Svarte-Bertel og Fuglefengeren med å bryte ut av arresten og
gjøre et innbrudd på en bondegård i nærheten, og nu gjaldt det å
gjøre vaktkaren trygg, så han ikke merket noe når de skulle til
å innvie de to andre i planen.

<p>Da dette var i orden, og både karfolk og kvinnfolk hadde
dampet på pipene til rommet sto i en skodde, samlet hele flokken
seg om varmen, unntagen Jon Pottefot, som var såret, og de to
borti kroken.

<p>"Du har vanket vidt du, Gubjør, hører jeg," sa Fuglefengeren
- som straks var gått inn for den nevnte planen - efter en stans
i samtalen, som mest hadde dreiet seg om grunnen til at følget
var blitt satt fast; "jeg har hørt giti
summipaene<a href="#3" >[3]</a> og
ragustaene<a href="#4" >[4]</a> dine,"
la han til i tatersproget, og blunket nesten
umerkelig bort mot Svarte-Bertel, for å antyde at det var ham
han hadde det fra. "Nå får du fortelle oss noe."

<p>"Ja, jeg hadde vanket vidt og sanket litt," svarte Gubjør med
et munnhell hun hadde; det passet ellers ikke videre godt til
klærne hennes, for hun var kledd omtrent som en velstående
bondekone. "Mye har jeg hørt og mye har jeg spurt, og mang en
vis gjerning har jeg vært nødt til å gjøre for bøndene, jeg
måtte jo skaffe mat til meg og mine den tid jeg var alene, og
siden også. Men nå tar jeg på å bli gammel."

<p>På sin langsomme, høytidelige måte fortalte hun så om noen av
sine "vise gjerninger"; snyterier og listige streker. Av hensyn
til vaktkaren la hun vinn på å gjøre fortellingen så dunkel og
tvetydig at han umulig kunne fått tak i sammenhengen selv om han
hadde vært gløggere og hadde fulgt bedre med. Fikk hun det ikke
dunkelt nok på annen vis, blandet hun inn ord og talemåter på
romani<a href="#5" >[5]</a>.

<p>Glanspunktene i disse fortellingene var historien om hvordan
hun med sin såkalte ragusta hadde skaffet tilbake den utro
kjæresten til en jomfru i Tvedestrand, - og noen taveske
summipaer<a href="#6" >[6]</a>,
som hun hadde tjent seg både klær og levemåte og
penger med. Det så ikke egentlig ut som hun angret sine "vise
gjerninger"; for gleden lyste ut av øynene på henne, når hun la
ut om hvordan hun til gagns hadde tatt en buro ved nesen.

<p>"Men hvordan var det med maskan<a href="#7" >[7]</a>?"
spurte Fuglefengeren; "jeg
har hørt si du har gjort det godt med den?"

<p>"Det er lenge siden jeg hadde noen nå," svarte Gubjør. "Det
var da han" - hun gjorde et umerkelig nikk mot Svarte-Bertel -
"var liten gutt og reiste med meg. Seint en kveld kom vi til en
gård. Alle dører var lukt så nær som døra til fehuset, -
drabb<a href="#8" >[8]</a>
-" sa hun, og så på de andre, og de skjønte meningen. "Men der
hadde jeg da ikke mer å gjøre. Dagen etter var jeg innom samme
gården igjen. Jeg gikk inn til bonden og hilste på'n og sa: "God
dag." - "God dag," sa han igjen; arg var'n som en bandhund. "Min
kjære bonde," sa jeg, "du skal ikke være vond på meg for den
ulykken du har hatt." - "Hosdan kan du veta det at jeg har hatt
noen ulykke?" spurte bonden og gjorde store auer. - "Jeg ser det
på ditt ansikt og dine øyne," sa jeg. "Men nå kan du være glad
og takke din gud for det jeg er kommet; jeg vet alle ting, og
jeg har hjelperåd for alle ting." - "Ja men jeg skjønner ikke
hosdan du kan veta det som har hendt her," sa bonden igjen.

<p>"Hvordan kunne Moses vite at kong Farao og hans hær skulle
drukne i det røde hav?" sa jeg. "Ja, det var i det gamle
testamentet det," sa bonden; "eller er du kanskje en profet,
mor?" - "Nei, ikke det, far, men den store Allako har gitt meg
et åpent øye i ragusta, så jeg kan se det som har hendt deg." -
"Jaså," sa han. - "Det er to kuer, som er sturteferdige for deg
av finnskudd, en svart og hvit, og en rød og hvit," sa jeg. -
"Hvor lå du i natt?" sa bonden. Da aschar jik goshvardo
buro<a href="#9" >[9]</a>. -
Men så sa jeg: "Skal du vite det, så lå jeg i natt pre dumon i
voldron minschia uppri<a href="#10" >[10]</a>."

<p>Her hadde tilhørerne vondt for å holde latteren tilbake.

<p>"Da bonden fikk høre dette," ble Gubjør ved, "vart 'n reint
undren. "Onde naboer har utsendt en trolldomskatt for å suge
marg og blod av kuene dine," sa jeg, "det ser jeg; men får jeg
rå, skal jeg vise 'n fram, og jeg skal hjelpe deg, så han ikke
får makt til å forderve flere."

<p>"Kan du det, skal jeg forskylde deg rundelig, og mat og klær
skal du få attpå," sa bonden. - "Følg med i fehuset, så skal jeg
té deg den som suger blod og bryter bein," sa jeg til bonden;
"men ta med deg hakke og spade." Det gjorde 'n, han tok med seg
hakke og spade, og kona hans gikk etter 'n som en hund. - "Jeg
har aldri vært her," sa jeg; "men jeg værer godt, og jeg kjenner
skjulte ting; gå til den svarte og hvite kua," sa jeg. - "Her er
det gravd før," sa bonden. - "Grav igjen!" sa jeg, "det som er
skjult, skal vorde åbenbart." Mannen, han grov, og best han
grov, sprang det en katt fram av båsen og bortover golvet, og
skreik så fælt. I det samme gnistra det for aua både på bonden
og kona hans som ild og luer."

<p>Her nikket hun betydningsfullt til tilhørerne, og satte opp
en hemmelighetsfull mine.

<p>"Mannen ble så redd at han rulla over ende, og kjerringa slo
opp en bælj, og rente i ring så hun ikke kunne finne døra. Imens
tok jeg katten og klemte den, så blodet skvatt utover gulvet.
"Nå skal jeg sende 'n bort og binde 'n, så han aldri skal slite
seg og komme hit igjen," sa jeg, og til ålese ei lekse over
katten, mens jeg gikk til døra med 'n: "Vårherre og St. Per gikk
veien fram, så møtte den forferdelige trolldomsmaskan. "Hvor
skal du hen?" sa Herre Jesus Krist. - "Jeg skal til bondens gård
og bryte bein og suge blod." - "Vend om igjen, jeg stevner deg,
jeg binder deg i tre jordfaste steiner:

<p>Ikke skal du bein bryte,
<br>ikke skal du blod suge;
<br>ikke skal du bo på land,
<br>der noen bor;
<br>ikke skal du bo på vann,
<br>der noen ror.
<br>Du skal på havsens bunn
<br>under en jordfast stein.

<p>Men utenfor fjøsdøra sto den svarte," sa hun med en
hentydning til Bertel, "og tok katten og fór til skogs med, så
den så de aldri mer.

<p>For det fikk jeg kaffe og tobakk, ullent og linnet, flesk og
spekemat, og seks sølvskjeer og mange penger."

<p>Fuglefengeren, Steffens-Karen og Ola Likeglad satt hele tiden
og hørte nøye efter det Gubjør fortalte; en og annen gang hørtes
en klukkende latter eller et ønske på tatersproget, om at
buroene støtt måtte bli tatt slik ved nesen. Vaktkaren som hadde
ligget på ovnsbenken og fordrevet tiden med årøke tobakk og glo
halvsøvnig inn i varmen, slo seg til laget han også, da
Fuglefengeren la i vei med en historie:

<p>"Nå skal jeg fortelle om et finnskudd," sa han. "For mange år
sia var det en finn som de kalte Trefotfinnen."

<p>"Det var kji lallaro<a href="#11" >[11]</a>,
han var jik romani," sa Gubjør. "Jeg
kjente han."

<p>"Kan så være; nok er det, denna Trefotfinnen kom inn her
nordpå Sellsbygda," ble Fuglefengeren ved, "der selsnepene
vokser, på en gård som heter Rommongard. Der sto kjerringa og
kinna smør.

<p>"Gi meg litt smør du," sa Trefotfinnen.

<p>"Jeg har ikke no smør," sa kjerringa.

<p>"Har du ikke smør, skal du ikke få smør heller," sa
Trefotfinnen, og dermed så gikk 'n.

<p>Kjerringa kinna mest hele dagen, men det ville ikke bli smør,
og om natta sturta ei ku for henne. Så skjønte hu at finnen
hadde sendt ut finnskudd, og så sendte hu etter 'n en mann for å
få gjort det godt igjen. Denne mannen var husmann under garden,
han hette Knut Mo og var rapp på foten; men finnen nådde 'n ikke
att før han var tre mil nordafor Trondhjem, og der fikk 'n
forlikt det og gjort det godt igjen med penger og løfte på mer
når finnen kom utetter.

<p>"Det er best du er snøgg heimatt," sa Trefotfinnen, "for det
ligger tre kalvehuer under fehuset; dersom ikke de blir tatt
bort og brent før ne, kommer det stordaue på feet; så det er
best du nøiter deg."

<p>"Jaggu skal jeg væra snøgg," sa 'n Knut Mo, "men jeg kan ikke
flyge fortere enn beina vil, jeg heller," sa 'n.

<p>"Å, jeg skal hjelpe deg fram," sa finnen; "for jeg har været
og veien i skinnhita." Og så sa han for 'n at han skulle fare
bortigjennom lufta og komme ned på tre rettersteder, og det var
på Halbakken på Dovreskogen, på Nilsbakken på Rusten og på
steilen på Sell, tett ovenfor Rommongard ved Lågen.

<p>"Fra steilen kommer du ikke opp att," sa finnen, "for da har
du ikke lange veien; men den du først møter, må du ikke snakke
til; du må ikke så mye som se etter 'n engang."

<p>Nei, han skulle ikke snakke til noen kristen sjel; han skulle
ikke se til sies, om han så møtte kongen av England.

<p>Dermed tok han farvel med finnen og reiste av gårde, og det
varte ikke lenge skal jeg tru, før han var over
Jemlom<a href="#12" >[12]</a> og nede
i Gudbrandsdalen på Halbakken på Dovreskogen, for han fór som et
vær. Rett som det var, kom han ned på Nilsbakken, og før han
visste ordet av det, var han nede på steilen. Derfra skulle han
til å gå nedover til Rommongard; men da han kom bortpå Vågåveien
til ei lita dokk som de kaller Maurstad-dokka tett ved Lårgard,
møtte 'n kjerringa si, og hu blei stående og glane så stort på
'n fordi han strøk så fort forbi. Så kunne han ikke bare seg
lenger, men måtte glo etter henne; men fra den stund satt hue
hans Knut Mo på skakke, og han som fortalte meg det, hadde sett
'n og hørt det av hans eien munn." -

<p>"Det har vært en ful bondemann," sa Steffens-Karen; "han har
drukket opp pengene hos kremmeren, og så har han stupt over ende
i fylla og vrikket nakkebeinet, og sia så har 'n jugi i hop den
historia."

<p>Denne forklaringen hadde de sin store moro av alle sammen, og
Gubjør gjentok at hun hadde kjent Trefotfinnen, og at han ikke
var noen lallaro, men hørte til romani; hun visste han hadde
vært slem i ragusta.

<p>Vaktkaren, som hadde hørt på den siste fortellingen med stor
interesse, gjorde innvendinger mot Steffens-Karens forklaring;
slike snøggferder gjennom luften hadde han hørt om før, og han
fortalte til bevis historien om jutulen og Johannes Blessom.
Efter det oppfordret han taterne til åfortelle flere slike
morsomme historier.

<p>"Ja, vi skal nok fortelle, men nå må du fortelle en først,"
ropte taterne, den ene høyere enn den andre, og Svolke-Per og
Svarte-Bertel ble ved høymælte borte i kroken. "Fortell, enten
det er løgn eller sanning, enten det er om troll eller om
fanden, det er det samme!"

<p>"Ja, er det det samme, så kan jeg vel komme på en stubb, jeg
og, må'a; men dølen renne i meg veit jeg riktig hva jeg skal
fortelle! Jo, nå kommer jeg på en," sa han, da han hadde sittet
og grundet en stund.

<p>"Det var en gang en gutt som skulle i tømmerskogen. Men som
han gikk, tro han på villgras, og kom reint av veien bort i
avhòla, så han ikke kunne finne fram. Han gikk hele dagen da,
må'a; men da det lei på kvelden, fikk 'n se en vogn som kom
kjørendes, og den var blå, må'a. Best det var, kom det en til,
og den var gloende rau den, må'a, og så kom det så fullt med
vogner, og noen var av gull, og noen av sølv, og det var så
urimelig mange hester føre, så han aldri hadde sett slik ei
ferd. Men rett som det var, vart døm borte i skogen, og gutten
han gikk videre han, må'a. Som han gikk slik, kom 'n til å
spenne i et purkeøre, som sto opp av bakken. Det grynta nedi, og
klang liksom i en pengekjel; men i det samme kom det lunkendes
en med ei skarvemerr for ei kjerre.

<p>"Vi når døm vel att?" sa 'n.

<p>"Ja, i morgen tar du døm att," sa gutten. "Men hva dølen var
det det låt i?" tenkte 'n med seg sjøl, og ville til å ta i
purkeøret; men da var det borte. Men hadde 'n ikke snakket, så
hadde 'n fått kloa i en av pengekjelene til Gamle-Erik.

<p>"Kunne du ikke skysse meg hjem, du?" sa 'n til han som satt
på kjerra, "for jeg er kommen så reint abrengslig langt av
veien, så jeg trur mest ikke jeg er kar for å finne heimatt på
ei natt," sa 'n.

<p>Jo da, han skulle få skyss, må'a, og døm kjørte, og døm
kjørte temmelig fort au. Langt om lenge kom døm fram til en
gjestegivergard, og der var det så gildt at døm kunne få alt døm
ville. Det var så mye både av mat og drikke, at det mest ikke
var noen ende på det, og ikke skulle det koste noe heller. Dette
var nå både godt og væl det, må'a. Men da døm skulle til ålegge
seg, spurte kjerringa hva for en seng han ville ligge i, enten i
den raue eller i den blå. Ja, det var vakkert alt i hop, og det
var store frynser og blommer og ty på skinnfellen, både i den
blå og i den raue. Men gutten han ville helst ligge i den blå
han, må'a. Det skulle han da få lov til, og han dro av seg
klærne og la døm på en stol, og med det samme han skulle velte
seg oppi, sa han Jesu navn, må'a. Men da var senga et blått
vatn, og stolen var en stein frammed vatnet, og den raue senga
var varme og ildmørje, og ne-i var det folk som kraup og kravla
så gnistene freste om døm. Ja, gutten han tykte dette var
grovelig fælt han, må'a. Men da han fikk se seg riktig ikring,
så 'n månen som sto over fjellkammen så stor og rau og rund, og
så var 'n i fjellet utmed et vatn, der han kjente seg væl att.
Men gjestgivergarden og hele det stellet, det var borte det,
må'a."

<p>Mens flokken rundt varmen var fullt opptatt av disse
historiene, eller lot til å være det, snakket Svarte-Bertel og
Svolke-Per sammen i skyggen borte i kroken. Gubjør og
Fuglefengeren skottet nå og da varsomt over dit, og mot
slutningen av den siste fortellingen lurte Gubjør seg bort til
dem. Svolke-Pers heftige fakter og minespillet i Svarte-Bertels
ansikt, som i raskt skifte avspeilte lurende oppmerksomhet,
stolthet og forakt, hat og harme, vitnet klart om at de drøftet
sine kår og sitt forhold til buroene.

<p>"Hå aschar dero i stillepa for<a href="#13" >[13]</a>?"
spurte Svolke-Per, da han
hadde fortalt om noen av sine hendelser siden de såes sist.

<p>"For jik marrapina<a href="#14" >[14]</a>," var svaret.

<p>"For jik marrapina?" spurte Svolke-Per opp igjen med
forbauset mine.

<p>"Ja ja, som jeg sier, for ei ussel grime av en taustomp og et
par vidjer, ikke så mye verdt som en halvskilling," svarte
Bertel innett; "jeg tok a på gjerdet ved en bondegård for å
binde hesten min; men så kom buroen etter og fakka meg, og satte
meg i stillepa, fordi jeg var en romani og ikke noen buro, og
lensmannen sier jeg kommer på kjev<a href="#15" >[15]</a>
for den marrapina."

<p>"På tukthuset for ei vidjegrime!" ropte Svolke-Per med likså
meget tilgjort som virkelig harme. "Ja, ja, Kristian Kjeldsen
satt jo for en høyvisk, som han tok opp og ville tørke svetten
av hesten sin med. Gamle Kristian kammaker, som mest er
halvblind, har de også satt dit, fordi han ikke har drabrat hos
rascho<a href="#16" >[16]</a>.
Han har aldri sovet under sotbjelken åtte dager i rad,
og aldri har han talt annet enn tenner i kammer og vevskjeer;
men nå har de satt 'n inn på et helt år til å rekne opp
bokstaver og lære abc som en skolunge. De fordømte buroene! De
skriver opp navnet og handteringene våre, og holder manntall på
oss som vi var krøttera deres, og setter oss i tukthus og
slaveri for ingen ting; når vi setter oss litt opp imot dem. De
vil vel forby oss å trå på jorda til slutt, og fare over
fjellet, og fiske i bekkene!"

<p>"Kjatko, pral<a href="#17" >[17]</a>!"
sa Svarte-Bertel; hatet og harmen lyste ut
av øynene på ham.

<p>"I min ungdom var det annerledes," ble Svolke-Per ved. "Når
vi kom til buroens gård og sa: vi trenger brennevin og tobakk og
kaffe, vi har ikke klær og mat, vi skal reise langt, vi må ha
niste og reisepenger, - så fikk vi det; han torde ikke annet,
han visste vi hadde makta, vi kunne skade feet hans og åkeren,
og maktstjele hestene; da var det gode dager for romani. Jeg
mins godt at da Lang-Ola var kommet hjem fra Russland, truet 'n
engang en lensmann til å danse springdans med mor mi, hu
Steffens-Olea, på hans eget tun. Men nå, nå må vi fare over
ville fjellet og borti åsbygdene, og de verste avhòl og baklier
som fins, og enda våger de å true oss både med bygdevakten og
lensmann og tukthus!"

<p>"Jeg har aldri tatt så mye som for to skilling," tok
Svarte-Bertel til orde. "Jeg har nært meg horta
pre<a href="#18" >[18]</a>; jeg har kurert
hester, og jeg har vært klok og ful mot buroene, men jeg har
hverken spanæt<a href="#19" >[19]</a> eller
kjårat<a href="#20" >[20]</a> hos dem, og jeg har ikke slått i
hjel noen, og nå skal jeg sitte på huset for den usle grima. Det
fordømte buropakket! Jeg skulle være glad om jeg kunne gjøre
ende på dem alle i hop, både dem og feet deres og alt det de
eier og har."

<p>Nu hadde Svolke-Per fått ham i rette laget, og han gjorde hva
han kunne for å egge ham opp mer og mer; han malte opp om all
den urimelige kontroll buroene på det siste hadde satt i verk;
hårdt fór de også frem mot gamle og sløve folk når de tvang dem
til å lese og lære kristendom; endelig la han ut om alt det
følget hans hadde måttet gå igjennom under disse forfølgelsene,
især efter de innbruddene lensmannen talte om. Flere ganger
hadde de vært nødt til å legge til fjells midt på svarte
vinteren, og det de da hadde slått ut, var rent utrolig. De
hadde ikke våget å la seg se i bygdelag der de var kjent, for de
ville ikke på kjatkipa<a href="#21" >[21]</a>
for noen pris; randebraskroene<a href="#22" >[22]</a> var
fule, og det var lett å forsnakke seg. Det kunne jo kanskje bli
opplyst at han "hadde brent soldaten for knippe", sa han med et
hestedoktoruttrykk, og så var det engang en mjøltråver..., den
karen var ikke stort verd, men kom det for dagen at det var en
av romani som hadde gjort det, så - her gjorde han en betegnende
håndbevegelse over strupen. Han hadde ikke lyst hverken til å
"la knappen springe" eller til å kjeræs pagen<a href="#23" >[23]</a>,
og derfor ville
han reise til Sverige, der det skulle være fredeligere enn her
til lands. Men gode reisepenger ville han ha, og han ville nødig
reise fra følget og fra skyldfolkene sine, derfor ville han ha
med Svarte-Bertel og Fuglefengeren. Og ville de så sant, skulle
det bli råd både til å komme ut og til reisepenger. Det var
visst ingen av dem som var kjent i disse bygdelagene uten
Gubjør, som de nå hadde truffet igjen efter at hun hadde vært
borte fra dem i mange år. Av henne hadde de fått spurt at
Svarte-Bertel og Fuglefengeren satt hos lensmannen; en eller et
par av følget hadde tenkt å se innom til dem i arresten for å
gjøre avtale, men underveis "kom Pottefoten og kvinnfolket hans
i håra på hverandre", fordi han hadde klappet en bondejente i en
bryllupsgård de var inne på. Noen fulle bønder la seg imellom og
ville skille dem; de ble rundjult av følget; men det var tett
ved gården, og så satte alle bryllupsgjestene på dem, og det ble
slikt slagsmål og lurveleven at det aldri hadde tatt noen ende,
hadde ikke lensmannen kommet til. Nu de var kommet sammen i
arresten, hadde det ingen nød; vaktkaren skulle de drikke full,
- de hadde brennevin med seg, og hjalp ikke det, hadde Gubjør
gode dråper; som ga trygg søvn. Brekkjern og tenger hadde de -
de lå gjemt i sengehalmen. Men de måtte bryte ut av arresten
samme natten, kanskje hadde lensmannen kjent dem eller gjettet
hvem de var; det innbruddet Svolke-Per talte om, måtte også
gjøres i natt; folkene på den gården var borte i bryllup.

<p>"Hvordan vet du at der er penger?" spurte Svarte-Bertel, som
var blitt mer og mer interessert mens den andre fortalte.

<p>"Gubjør har vært der," svarte Svolke-Per med et nikk til
henne. "Hu har fått spurt at mannen er en valdris som har
flyttet hit. Han er nylig kommet hjem fra Krestjans-marken og
Branesmarken, og der har 'n vært på smørhandel og slaktekrav; hu
så han talte mange penger på stabburet."

<p>"Ja," sa Gubjør, som var kommet bort til dem mot slutten av
samtalen, "jeg kom der sist lørdag og ville kjøpe et spekelår av
valdreskjerringa, for dølene holder spekekjøttet sitt som det
var grommere enn sølv - og fullt var der av all slags
stabbursmat. Det var riktig ei snill kjerring; - så skulle hu
vise meg valdresstasen på loftet. Der sto mannen og talte penger
i ei raumåla kiste, både gule og grønne og hvite og blå. Han
smelte att kista, og det fort au, men jeg så både sølvet og
pengene, og fullt var det av penger og allting.

<p>"Jeg er så nødig om en tobakksrull eller to," sa jeg; "du har
vel ikke vondt for dem du, som kommer like av marken," sa jeg.

<p>"Å reis du til helvete og tigg tobakk av fanden," sa
valdres-slasken.

<p>"Nå nå," sa jeg, "den er vel å få kjøpt for penger og for
gode ord; jeg har ikke tenkt å tigge dem om 'n," sa jeg; "men
jeg synes jeg ser på dine øyne at det skal hende deg noe ondt."
Da jeg gikk, satte han hunden på meg, men da jeg kom bakom
husene, kastet jeg drabb til 'n, og jeg så 'n åt. - -"

<p>"Der er reisepengene, vi trenger bare ta dem," avbrøt
Svolke-Per. "Gården ligger litt oppi en dal østpå; derfra er det ikke
mange mil over fjellet til Østerdalen; så har vi ikke langt til
Sverige, og gir fanden i tukthuset og lensmannen."

<p>"Ja," sa den andre med et slag i skinnfellen, "jeg er med,
bror! Jeg skal ta både sølv og penger! Har jeg ikke gjort det
før, så skal jeg gjøre så mye nå at jeg fortjener både krave og
hoseband."

<p>"Det var rett, bror," sa Svolke-Per fornøyd, og satte opp et
uhyggelig grin, idet han tok og ristet hånden som Svarte-Bertel
rakte ham. Så vinket han på Fuglefengeren. Han trengte ikke å
gjøre så mange omstendigheter for å få ham med; for da han hørte
hva det gjaldt, svarte han med et ordsprog, hentet fra den
håndteringen han selv drev med: "den fugl er lett å lokke, som
etter vil hoppe," og var med én gang ferdig både til utbrudd og
innbrudd.

<p>Da det led mot slutten av vaktkarens fortelling, hørte de det
bråke utenfor, og mente, som rimelig kunne være at det var
lensmannen som kom og skulle visitere. De satte seg omkring
varmen alle sammen, og fulgte fortellingen med slikt et
spetakkel, lo og bar seg, så han måtte tro de aldri hadde tenkt
på annet enn å korte tiden og holde moro.

<p>"Det er både varme og moro og tobakk her," sa lensmannen og
hostet og smattet på sin sølvbeslagne merskumspipe. "Ute fyker
det så en mest ikke tør lukke opp kjeften, og tobakken brenner
som bråtekvas. Men det er da fanden til leven dere holder; en
skulle mest tro dere holdt på å sette stua på taket."

<p>"Lensmannen må riktig være så inderlig god," svarte
Steffens-Karen rapt og med krypende underdanighet, "ikke å bli vill, for
det vi står på hue og holder helg, men tia blir så lei og lang
når en ikke har noe å ta seg til, - og så tok 'n Jakob
knappemaker og denne snille bondemannen til å fortelle gamle
eventyr og historier. Men gubevares, befaler lensmannen det,
skal vi gjerne sitte så stø som katter på en peispall."

<p>"Å sitt dere og le og jug i hop så mye dere vil for meg," sa
lensmannen. "Men styr ikke som dere skulle rive ned veggene. En
skulle mest tro dere var til bryllups eller gjestebuds, og ikke
at dere satt i arrest - -, men men," brøt han av og været, "her
lukter sterkt. Dere har vel ikke brennevin?"

<p>"Lensmannen må være så nådig ikke å fortryde det," sa
Steffens-Karen igjen, om mulig enda mer hundeydmyk enn før; "men
jeg fikk riktig med meg en liten tår til å slå på skrapene til
karmannen."

<p>"Som du sjøl har klort opp, kan jeg tenke," sa lensmannen.
"Ja du er en snill kjerring; først slår du, og siden klapper du!
Jeg har hørt om det! Men," vendte han seg vil vaktkaren, "har du
ikke sett om de har slått brennevinet i seg?"

<p>"Å døm tok seg vel en dram, må'a," svarte vaktkaren.

<p>"Du tok deg vel en du og da, må'a," gjepte lensmannen sint.

<p>"Nei, lel, lensmann, jeg drikker ikke brennevin: jeg er i
nykterheta nå, for jeg har forskrevet meg, jeg må'a," svarte han
på sin daue måte.

<p>"Nei, nei, det er jo sant, du er medlem av
nykterhetsforeningen, min kjære Ola," sa lensmannen formildet.

<p>"Men det er ulovlig å drikke brennevin i arresten," sa han
morsk til taterne; "hit med butelen! - Å, den tåren slår ingen
mann av krakken," sa han, da han hadde ristet flasken mot
peislyset. "Har dere ikke mer?"

<p>Nei, det hadde de ikke, det lovte de på alle i hop, og
vaktkaren hadde ikke sett flere flasker han heller; lensmannen
snuste omkring, men kunne ingenting finne, dertil var
brennevinet altfor vel forvart hos Gubjør. Heller ikke fant han
redskapene som lå gjemt i halmen. Men han holdt likevel en
skarp, med atskillige lovsteder siret tale mot svir og støy i
arresten.

<p>Taterne svarte ydmykt at de kunne vel ikke svire, for de eide
ikke brennevin, det hadde lensmannen selv sett; og stille og
rolige skulle de være, det lovte de.

<p>"Men gode lensmann, jeg tør vel ikke være så dristig å spørre
om De ikke skulle ha en gammel kortleik å selge eller låne oss;
det var nok det samme om den var aldri så brukt," sa
Steffens-Karen. "Det faller nå ikke så mye styr med det, og så var det ei
moro å ha til ombytte."

<p>"Å, det lot ikke til at tiden falt så lang da jeg kom inn
her," sa lensmannen. "Det er nå ikke bare for moro skyld dere er
her heller. Men kan dere ikke holde ut, får dere se til å juge i
hop noen regler igjen. Jeg har ingen kortleik å låne bort."

<p>"Du kan da veta det, han slitet kortleiken sjøl til det ikke
er filla igjen av den," hvisket Ola Likeglad, idet lensmannen
gikk ut gjennom døren.

<p>"Den karen må nok holdes nær inn til varmen, om fettet skal
dryppe av 'n," sa Svolke-Per.

<p>"Ja, vi lyt vel til å fortelle igjen da, sia lensmannen sier
det, må'a," sa vaktkaren. "Jeg tykte du sa du ville fortelle om
en prest på Lesja," vendte han seg til Ola Likeglad.

<p>"Ja," svarte Ola, "det er ikke noe eventyr heller, men det
hendte på lag for hundre år sia. Det var en prest på Lesja, men
hva han hette, det veit fanden og ikke jeg. Hva var det,
Gubjør?"

<p>"Jeg mins ikke," svarte Gubjør.

<p>"Ja, jeg er like glad hva han hette," tok Ola Likeglad til
orde igjen. "Men han kjørte sørover til tings, og det skulle
være på Bottum. Straks presten kom ut på isen, for Lesjavatnet
låg - det var om vinteren dette -så møtte 'n en mann, som gikk
for seg sjøl med en liten kagge under armen. Mannen han tok til
lua, og presten nikket igjen og hilste.

<p>"Goddag, min mann," sa presten og stanset hesten litt. "Vil
du ikke stå på meiene med meg og legge koppen din i sleden, det
er slik kald sno i dag."

<p>"Takk far," sa mannen; han var like glad han, men han slengte
seg da bakpå.

<p>"Hvor er du ifra, og hva heter du?" spurte presten.

<p>"Jeg er fra Lordalen og heter Torberg Flyvang," sa mannen.

<p>"Hvor skal du hen, og hva er det for ærend du går i?" spurte
presten.

<p>"Jeg skal til Bottumsberg-mannen og betale skatten, men den
blir ikke stor i år," sa mannen.

<p>"Er du den eneste skattyteren i Lordalen?" spurte presten.

<p>"Ei da! det fins flere skattytere i Lordalen enn på hele
Lesja," sa mannen; "men jeg skal møte fram og gjøre regnskap og
riktighet for hele skattelaget."

<p>"Men hvorfor blir skatten så liten, når det er så mange
skattytere?" sa presten, for prestene har nå støtt så mye å
spørre om de, måvite.

<p>"Vi har hatt misvekst," svarte mannen; "for det kom frost og
vindvæsking på avlinga, og skatten lignes først når den er
berga," sa han.

<p>Dette syntes presten var rar snakk, og han var ikke god for å
bli klok på om det var en underjordisk eller en annen
stortingsmann. Men han var like glad, han ville prøve det, og da
de skulle skilles utafor Bottum, tok 'n pennekniven sin og
kastet over kroppen. Men da ble mannen harm og sa til presten:

<p>"Jeg var en jåling og en godfjotting som sa deg slikt, Søren
Svartserk. Nå har du skilt meg ved hele skatten, og kanskje jeg
mister æra attpå. Men jeg er like glad; du skal betale skatten
til siste skilling, og det med renter og rentersrenter du,
ringstuten du er."

<p>Presten han grein bare på nesa av dette snakket, og reiste
sin vei; men hossen det var eller ikke var, så vart det mer og
mer fant med presten. Penger ville ikke stane hos 'n. Hver evige
skilling gikk sin vei, enda han la dem i jernskrin med dirkefri
låser, og satte dem under senga, og bar nøkkelen om halsen på
seg. Den ti' hadde presten i Grytten ufred med bøndene. Så
byttet Lesjapresten seg dit, men det vart ikke bedre for det.
Dradokka fant veien både til pengeskrinet og til Romsdalen. Men
det ellevte året var det slutt; da hadde dradokka hans Torberg
Flyvang dradd inn skatten både med renter og renters renter."

<p>"Å, det var en skarveprest," sa Svolke-Per. "Nei, nå skal jeg
fortelle om en prest; han snøt fanden for den siste
firskillingen han eide. Det var annet til kar. - Det var en fut
nord i dalen, han var så grovt ugudelig at han vørte ikke hva
han gjorde; men en urolig død fikk 'n. Når det ikke var folk i
likstua, låg 'n stille, men kom det inn noen, sto den døde
mannen opp og tok dem i handa og takka for sist. Da han skulle i
jorda, satte de 'n i likkjelleren under kjerkegulvet. Nå var han
rolig ei stund, men rett som det var, tok 'n til å spøke hver
evige natt.

<p>En dag kom det en skomaker til en av gårdene ved kjerka; han
trodde ikke på spøkeriet, men våga på han skulle sitte på
kjerkegolvet utmed likkista ei hel natt og sy et par sko. De
holdt imot på det. Kista tok de opp av kjelleren, og skomakeren
satte seg på golvet; men først krita 'n en rund ring ikring seg.
Da det lei utpå natta, kom sjølve fanden flyendes og reiv lokket
av kista, slo hue av futen og til å flå 'n. Dette drev 'n på med
så hardt at han sansa ikke skomakeren, som satt og dro huda inn
i ringen, ettersom fanden fikk den av futen, og da det siste
holdet slapp, dro han til seg hele huda. Da fanden skulle ta
den, kunne han ikke for ringen. Han vart så arg og vill som han
ville verpe både mord og brann, og han skreik og bante at han
ville ha att futeskinnet.

<p>"Du får det ikke," sa skomakeren.

<p>"Men hva fanden vil du med skarvehuda," spurte fanden.

<p>"Jeg vil barke a og gjøre sko ta a," sa skomakeren.

<p>"Dem kan du ikke nytte," sa fanden.

<p>"Jo, jeg skal ha dem til å gå att i," sa skomakeren. "For det
er dem som banner på at futen går att; men når jeg får gjort sko
ta skinnet hans, tenker jeg nok han skal la være å gå att; er
det noen som går att da, så er det meg, som har futeskinnet på
beina."

<p>Men fanden måtte ha huda, og han skulle betale a både dyrt og
væl.

<p>"Hva vil du gi da?" sa skomakeren.

<p>"Jeg vil gi deg skarvehuda full med skillinger," sa fanden.

<p>"Det er et ord," sa skomakeren; "du skal få a igjen når du
har fylt a med penger; men jeg vil henge a der jeg vil."

<p>Ja, det skulle han få lov til. Men skomakeren var redd for å
ha mer med fanden å gjøre, og så solgte 'n huda til presten, og
til han sa 'n det de var forlikt om. Presten ga mange hundre
daler for futehuda, og så skulle skomakeren få a att når presten
hadde brukt a. Så slo presten hòl på låvetaket sitt, snurpa huda
til en sekk, som det ikke var botn i, og hengte sekken under
hòlet. Fanden han fór att og fram mellom helvete og prestelåven,
og bar og dro sekker og kister fulle med penger hver evige dag,
så han mest sleit helsa av seg. Til slutt hadde 'n ikke
skillingen igjen, og så sa han til presten at nå var 'n raka
fant.

<p>"Du får se etter i tøflene dine, så finner du nok fler," sa
presten; "det jeg har fått, er ikke stort, og jeg har hørt du
kan mynte så mange du vil."

<p>Fanden sto og tenkte seg om en stund.

<p>"Hå, hå, nå kommer jeg i hug jeg har en firskilling stående i
ei veggsprunge," sa fanden og reiste etter den. Men det skulle
ikke monne stort, skal jeg tru; sekken var like tom.

<p>"Nå ser jeg det er sant, det de sier for et gammelt ord, at
prestesekken blir aldri full," sa fanden, og så reiste 'n dit
han var ifra. Men presten levde vel for pengene, og skarvehuda
ga 'n til skomakeren. Han barka huda og gjorde sko ta a, og har
'n ikke slitt ut dem, så går 'n med dem ennå." -

<p>Med den slags historier drev de på hele kvelden og til langt
på natt, så en skulle ikke trodd de tenkte på annet enn å korte
tiden og gjøre seg det hyggelig innendørs, så lenge uværet sto
på. Ved en stans i fortellingen sa Gubjør hun var "låk i magen"
og måtte ha noe bittert; hun hadde noe som var godt til helsebot
- hun hadde kjøpt det av apotekeren på Lillehammer. Det lot til
at ondet var smittsomt, for mens hun rotet om i en tine efter
helsedrikken, sa Ola Likeglad, som just skulle til å fortelle,
at han hadde slik kolikk; den dro ham så han måtte kroke seg som
en follekniv. Riktignok hadde han skrevet seg inn i
nykterhetsforeningen han også; men når han var dårlig, hadde han
jo lov til å bruke brennevin til doktering. Da vaktkaren hørte
det, var han også "låk"; han visste ikke riktig hvordan det var,
men siden han fikk en honningkakesnabb av 'n Ola Likeglad, var
han så underlig i magen.

<p>"Drikk en bitter dram, gutt! Hu Gubjør brygger deg en
skorsteinsfeier som rensker kråen," sa Ola Likeglad, han la seg
bakover og tømte i det vide gapet sitt den hun hadde laget til
ham.

<p>Nykterhetsmannens betenkeligheter vek snart for fristelsen og
for taternes overtalelser. Han fikk den tredje drammen, -
slumpen av den brennevinståren lensmannen hadde ment ikke skulle
slå noen mann av krakken. - Så tok de til å fortelle igjen; men
det var lett å se at oppmerksomheten ikke var så stor lenger, og
det gikk i stå flere ganger. Før en halvtime var gått, seg det
over vaktkaren en tyngde og døsighet som ikke var til åstå imot.
Peisvarmen ble svakere og svakere, til slutt var det så vidt det
glødet i den store tyriroten; bare en gang imellom når det
fattet i noe kvae, slo det ut en flamme, som for et øyeblikk
kastet et mørkerødt lys over de lurende taterfjesene. Endelig
forkynte tunge åndedrag og en dyp snorking at vaktkaren ikke
lenger kunne legge noen hindring i veien for flukten. De holdt
seg rolig ennu en liten stund, og undersøkte så døren og
vinduet. Begge deler fant de var så sterke og solide at det var
uråd åbryte dem opp uten å vekke hele gården. Pipen kunne de til
nød komme opp igjennom - det var ingen stenger eller sprinkler i
den, - men det var ingen vei for den sårede og kvinnfolkene. Her
var gode råd dyre. - Men arreststuen var et lite hus som lå for
seg selv, og åstaket hvilte på tømmerveggen uten annet feste enn
sin egen tyngde. Da Svolke-Per var blitt klar over dette, ga han
de andre et vink. De tok en av de lange benkene, satte den ene
enden inn i sammenføyningen og brøt og bendte; på det viset
lettet de taket opp fra veggen. For at det ikke skulle falle ned
igjen, la de den andre benken tvers over langenden av vågen, og
stakk den ene benkefoten inn under hjellen; den andre surret de
fast i skorsteinsstøtten med en repstump. Med denne dobbelte
vektstangen holdt de taket trygt oppe, så det var rent i
utrengsmål at Ola Likeglad la seg over benken, mens taterne
hjalp hverandre ut. Den ene efter den andre hoppet ned i sneen
utenfor. Svolke-Per og Ola Likeglad var de siste. Efter å ha
prøvd om taket lå støtt når Ola Likeglad reiste seg, hjalp
Svolke-Per kameraten ut. Da han selv ingen hjelp hadde, måtte
han entre oppefter benken for å nå åpningen; men det voldte en
del risting, og med det samme kom det et kraftig vindstøt, som
lettet litt på taket; dermed rugget benken så repet ble revet
løs, og taket falt. Svolke-Per ble vippet opp mellom taket og
benken, og satt som en rotte i en felle. Vaktkaren våknet av
levenet og satte i et skrik, som fikk taterne ute i sneen til å
skjelve for at folk på gården skulle våkne og oppdage utbruddet.
Fuglefengeren og Svarte-Bertel så på hverandre; i neste øyeblikk
var de oppe på taket, i drivende snøføyke, og forsvant
nedigjennom pipen. Vaktkaren som lå fortumlet og grov i asken
efter ild, fikk en ny skrekk i livet, da de fór nedover ham i en
kvelende sotsky; men før han kunne få opp munnen for sot og
aske, eller sanset seg på om det var spøkeri eller tatere, hadde
de bakbundet ham og stoppet munnen på ham med en skinnfell, som
de tullet om hodet på ham. Da det var gjort, fikk de Svolke-Per
løs av klemmen - han var slemt forslått, - og stakk så av opp
igjennom pipen.

<p>"Jeg trudde nå ikke jeg skulle truffet deg mer i denne
verdens rike, den ti' taket datt," sa Steffens-Karen, da
Svolke-Per hoppet ned i sneen ved siden av henne.

<p>"Hvor skulle vi treffes henne da?" svarte han arg; "i helvete
blir hver stekt i si eiga gryte."

<p>Da folk kom hjem fra bryllupet, savnet de på stabburet til
valdrisen noen hundre daler i rede penger, sølv, klær, og
matvarer, og dertil flere par ski og truger som sto i
stabburssvalen. - Taterfølget var hverken hørt eller spurt, det
var som sunket i jorden; og de som ikke trodde det hadde gjort
seg usynlig med fandenskunster, mente det var strøket til fjells
og hadde gått seg vill på vidda, og satt livet til i uværet, som
varte i flere dager.

<p>Først lang tid efter at dette hendte, lyktes det å få spurlag
på noen av følget:

<p>Svolke-Per skal være drept ensteds på Vestlandet i et
slagsmål med sine arvefiender mjøltråverne. Svarte-Bertel sitter
på slaveriet for innbrudd og forsøk på mord, og Fuglefengeren
har et par ganger gjort seg en fornøyelse å reise landet rundt
fra lensmann til lensmann, på offentlig bekostning; idet han
oppga å høre hjemme snart der snart der. Om de andre tier
historien.

<p>Det er likevel et spor efter signekjerringen Gubjør
Langskånka. Siste høst fant en reinskytter som fulgte sporet
efter et skadeskutt dyr i en avsides botn oppe i Illmannshøen,
levninger av et menneskelig skjelett, som jerv og fjellrakk
hadde gnaget i sund. Mellom stenene lå et snushorn av kobber,
fylt med småskåret bly. Dessuten fant han en sammenrullet
tanngard av en rokke, noen skall av en venus og forskjellige
andre sjødyr - noe rât som ingen i dalen hadde sett før eller
kjent bruken av, men som taterne nytter i sin ragusta, - og
endelig noen små flasker. Den ene av dem inneholdt en brunaktig
eller gulrød væske, som distriktslegen sa var opium.
0Stilla møien osv.: Hold munn, gutt! ser du ikke den fandens
lensmannen?

<p><a name="1" >[1]</a> bæng le dero: fanden ta deg.

<p><a name="2" >[2]</a>
gi' dero suta osv. gi du lå i en seng i heite helvete ved baken
av sjølve fanden.

<p><a name="3" >[3]</a>
summipaer: bedragerier.

<p><a name="4" >[4]</a> ragustaer: trolldommer.

<p><a name="5" >[5]</a>
romani betegner i tatersproget både folket, taterne og sproget
de taler.

<p><a name="6" >[6]</a>
taveske summipaer: bedragerier ved knuten på en tråd.

<p><a name="7" >[7]</a>
maskan: trollkatt, laget av en trekloss overtrukket med
katteskinn; inni er det en blære med en rød væske og en
mekanisme så den kan løpe bortover gulvet og skrike. Taterne
graver den ned i fjøset, forgifter kuene med selsnepe eller
annet, og kommer så og byr seg til å drive ut trolldommen. Om
fremgangsmåten forteller Gubjør. - "Det gnistrer for øynene på
bonden" fordi taterne visker ham om øynene med en strybunt
innsatt med fosfor. Kuene kurerer de med motgift.

<p><a name="8" >[8]</a>
drabb: gift.

<p><a name="9" >[9]</a>
da aschar osv.: det var en ful bonde.

<p><a name="10" >[10]</a>
pre dumon osv.: på ryggen med baken i sengen.

<p><a name="11" >[11]</a>
kji lallaro: ingen finn.

<p><a name="12" >[12]</a> Jemlom: Dovrefjell.

<p><a name="13" >[13]</a>
hå aschar osv.: hvorfor er du i arrest.

<p><a name="14" >[14]</a>
for jik osv.: for en grime.

<p><a name="15" >[15]</a> kjev: tukthuset.

<p><a name="16" >[16]</a>
drabrat hos rascho: gått for presten, stått til konfirmasjon.

<p><a name="17" >[17]</a> kjatko, pral: det er sant, min bror.

<p><a name="18" >[18]</a> horta pre: på en redelig måte.

<p><a name="19" >[19]</a> spanæt: rapset.

<p><a name="20" >[20]</a> kjårat: gjort innbrudd.

<p><a name="21" >[21]</a> kjatkipa: forhør.

<p><a name="22" >[22]</a> randebraskro: sorenskriver.

<p><a name="23" >[23]</a> kjeræs pagen: dømmes til slaveri.
<br clear=all><hr noshade><tt>Project Runeberg, Sun Oct 20 01:55:29 1996
 (aronsson)
<a href="/rc.pl?action=diff&amp;src=folkeven/115"
 >(diff)</a>
<a href="/rc.pl?action=history&amp;src=folkeven/115"
 >(history)</a>
<a href="/download.pl?mode=work&amp;work=folkeven"
 >(download)</a>
 <a href="114.html"
 >&lt;&lt; Previous</a>
 <a href="116.html"
 >Next &gt;&gt;</a>
<br>http://runeberg.org/folkeven/115.html</tt>
<br><a href="http://validator.w3.org/check/referer"
><img border="0" src="/img/vh40.png"
alt="Valid HTML 4.0!" height="31" width="88"></a>
<!-- $Id: wwwinst.lpc,v 1.226 2010/02/04 17:52:31 lars Exp $ -->
</body></html>
