<!DOCTYPE HTML PUBLIC "-//W3C//DTD HTML 4.0 Transitional//EN"
  "http://www.w3.org/TR/REC-html40/loose.dtd">
<html><head><title>004.html (Norske Folkeeventyr)</title>
<script type="text/javascript" language="JavaScript"><!--
if (self != top) { top.location = location; }
--></script>
<meta http-equiv="Content-Type" content="text/html; charset=iso-8859-1">
<link rel='shortcut icon' href='/favicon.png'>
<base href="http://runeberg.org/folkeven/">
<!-- Project Runeberg wants to be Lynx friendly -->
<link  rev="made"
      href="mailto:editors@runeberg.org" >
<link  rel="toc"
      href="/folkeven/" >
<link  rel="previous"
      href="003.html" >
<link  rel="next"
      href="005.html" >
<meta name="keywords"
   content="Nordic, Literature" >
<!-- Project Runeberg supports some ``Dublin Core'' (DC) metadata -->
<meta name="DC.Publisher"
   content="Project Runeberg" >
<meta name="DC.Publisher.Address"
   content="editors@runeberg.org" >
<meta name="DC.Language" scheme="ISO639-1"
   content="no" >
<meta name="DC.Relation.IsPartOf" scheme="URN"
   content="URN:NBN:se-d1998318" >
<meta name="DC.Relation.IsPartOf" scheme="URL"
   content="/folkeven/" >
<meta name="DC.Relation.IsPartOf"
   content="Norske Folkeeventyr" >
<meta name="DC.Title"
   content="004.html (Norske Folkeeventyr)" >
<meta name="DC.Creator.PersonalName"
   content="Peter Christen Asbjørnsen" >
<meta name="DC.Creator.PersonalName"
   content="Jørgen Moe" >
<meta name="DC.Date"
   content="1841" >
<!-- Project Runeberg welcomes SAFARI, http://safari.vr.se/ -->
<meta name="SAFARI.TargetGroup"
   content="Public" >
<style type="text/css"><!--
.u        {text-decoration: underline; }
--></style>
</head>
<body bgcolor="#ffffff"
        alink="#ff8000"
        vlink="#780000"
         link="#c00000"
         text="#000000" >
<form action="/search.pl" method=get 
enctype="application/x-www-form-urlencoded"><table cellpadding=0 cellspacing=0 >
<tr >
<td valign=top rowspan=2 bgcolor=black 
><a href="/"
 ><img src="/img/runeberg.gif"
width=64 height=122 border=0
alt="- Project Runeberg - "
></a></td><td 
>&nbsp;</td><td valign=top align=left height=100
><font size="+2"><a href="/folkeven/"
 >Norske Folkeeventyr</a> / <br><b></b></font>
<br>(1841-1844) Author: <a href="/authors/asbjorns.html"
 >Peter Christen Asbjørnsen</a>, <a href="/authors/moejorge.html"
 >Jørgen Moe</a> - Tema: <a href="/tema/no.html"
>Norwegian Literature</a>, <a href="/tema/troll.html"
>Trolls</a>

<br><a href="/folkeven/"
 >Table of Contents / Innehåll</a> | <a href="003.html"
 >&lt;&lt; Previous</a> | <a href="005.html"
 >Next &gt;&gt;</a>
</td></tr>
<tr >
<td colspan=2 bgcolor=black style=" font-family: helvetica; text-decoration: none; color: white" 
><small><b>&nbsp;
<a href="/"
 style="font-family: helvetica; text-decoration: none; color: white">Project Runeberg</a>
| <a href="/katalog.html"
 style="font-family: helvetica; text-decoration: none; color: white">Catalog</a>
| <a href="/rc.pl" style="font-family: helvetica; text-decoration: none; color: white" >Recent Changes</a>
| <a href="mailto:editors@runeberg.org?subject=Comments on folkeven/004.html"
 style="font-family: helvetica; text-decoration: none; color: white">Comments?</a>
| <input type=text value="" name=q size=18 maxlength=256>
<input name=btnG type=submit value="search">&nbsp;&nbsp;
</b></small></td></tr></table></form>
<p><i>Asbjørnsen og Moe's NORSKE FOLKEEVENTYR.
Innskrevet og rettet av Kjell Nedrelid.
Sist forandret: 03.11.1994. (dd.mm.yyyy)
Released to Internet 11.10.1996 in zipped WordPerfect 5.0-format.
Alle tekster kan fritt distribueres, så lenge det ikke taes
betalt for dette.
Vennligst behold denne innledningen.</i>

<h1>Peik</h1>

<p>Det var engang en mann og en kone; de hadde en sønn og en datter
som var tvillinger; og de var så like at de kunne ikke skilles
fra hverandre ved annet enn klærne. Gutten kalte de Peik. Han
var lite til nytte mens foreldrene levde; for han hadde ikke hug
til annet enn å gjøre narr av folk, og han var så full av spikk
og skøyerstreker at ingen kunne være i fred for ham. Men da de
var døde, ble det verre enda; han ville ikke ta seg noen ting
til; han gjorde bare ende på det som var igjen etter dem, og la
seg ut med alle folk. Søsteren strevde og karet alt det hun
orket, men det ville ikke monne, og så sa hun til ham hvor galt
dette var, at han ikke ville gjøre noe gagn, og spurte:

<p>"Hva skal vi ha å leve av, når du har gjort ende på alt?"

<p>"Så vil jeg ut og narre en," sa Peik.

<p>"Ja da kommer du tidsnok, Peik," sa søsteren.

<p>"Får prøve," sa Peik.

<p>Da det var ende på alt, hadde de ikke mere; så lakket Peik av
gårde, og han gikk og han gikk, til han kom til kongsgården. Der
sto kongen i svalen, og da han fikk se gutten, så sa han:

<p>"Hvor skal du hen i dag, Peik?"

<p>"Å, jeg skulle bort og se om jeg kunne få narret en," sa
Peik.

<p>"Kan du ikke narre meg da?" sa kongen.

<p>"Nei, jeg kan nok ikke det, for jeg glemte narrestikkene mine
hjemme," sa Peik.

<p>"Kan du ikke gå etter dem?" sa kongen; "jeg kunne ha lyst til
å se om du er slik en skøyerfant som folk sier," sa han.

<p>"Jeg duger ikke til å gå," sa Peik.

<p>"Jeg skal låne deg hest og sal," sa kongen.

<p>"Jeg duger ikke til å ri heller," sa Peik.

<p>"Vi skal løfte deg oppå," sa kongen, "så kan du vel henge
på."

<p>Ja, Peik klødde og klorte seg i hodet som han ville rive
luggen av, og lot dem løfte seg oppå; der satt han og slang både
hit og dit, så kongen kunne se ham, og kongen lo så det tåret i
øynene, for slik rytter til hest hadde han aldri sett før. Men
da Peik var kommet inn i skogen bakom haugen, så kongen ikke
kunne se ham lenger, satt han som han var spikret, og red avsted
som han hadde stjålet både gamp og grime, og da han kom til
byen, solgte han både hesten og salen.

<p>Kongen gikk der imens og stundet og ventet på at Peik skulle
komme slingrende tilbake igjen med narrestikkene sine, og lo
stundomtil, når han kom i hug hvor ynkelig han så ut, da han
satt og slang på hesten som en høysekk som ikke visste hva for
en kant den skulle dette til. Men det varte syv lange og syv
brede, og det kom ingen Peik; så skjønte kongen til sist at han
var narret og snytt både for hest og sal, enda Peik ikke hadde
narrestikkene med seg, - og så ble det en annen låt, for da ble
kongen sint og ville i vei og ta livet hans.

<p>Men Peik hadde fått visst dagen da han skulle komme, og sa
til søster si at hun skulle sette på veiksteinsgryta med en
dråpe vann i. Med det samme kongen kom, rev Peik gryta av varmen
og inn på stabben med den, og kokte graut på huggestabben.

<p>Kongen så på dette, og ble så rent opp i under at han glemte
det han kom etter.

<p>"Hva vil du ha for den gryten?" sa han.

<p>"Jeg kan ikke være av med den," sa Peik.

<p>"Hvorfor kan du ikke det?" sa kongen; "jeg skal gjøre rett og
riktighet for meg," sa han.

<p>"Jo, den sparer meg både bry og penger, både skogleie og
huggelønn, både kjøring og føring," sa Peik.

<p>"Det er det samme, jeg gir deg hundre daler," sa kongen; "nå
har du narret av meg hest og sal, og biksel på kjøpet; men det
får gå for det det er, når jeg får gryten," sa han.

<p>Ja, så fikk han ha den da, sa Peik.

<p>Da kongen kom hjem, ba han fremmede og laget til gjestebud;
men maten skulle de koke i den nye gryta, og den tok han og
satte midt på gulvet. De fremmede trodde kongen ikke var riktig
vettug, og gikk der og dyttet til hverandre og lo av ham, og han
gikk omkring gryta, og kaklet og kaklet, og sa alt i ett: "Ja
ja, bi bare litt; ja ja, bi bare litt, nå koker det snart." Men
det ble ingen kok. Så skjønte han at Peik hadde vært ute med
narrestikkene sine og lurt ham igjen, og så ville han avsted og
drepe ham.

<p>Da kongen kom, sto Peik ute ved låven.

<p>"Ville hun ikke koke?" sa han.

<p>"Nei, hun ville ikke det," sa kongen; "men nå skal du
unngjelde for det," sa han, og ville fram med kniven.

<p>"Det skal du få meg til å tro," sa Peik; "for du tok ikke
stabben."

<p>"Skal tro det ikke er løgn du farer med?" sa kongen.

<p>"Det er stabben det står på; hun koker ikke uten -" sa Peik.

<p>Hva han da skulle ha for den?

<p>Tre hundre daler var den vel verd; men for hans skyld fikk
den gå for to, sa Peik.

<p>Så fikk han stabben og reiste med, og ba fremmede og laget
til gjestebuds, og satte gryta på stabben midt inne i stua. De
fremmede trodde han var blitt både tull og tosk, og de gikk der
bare og gjorde narr av ham, og han kaklet og kaklet om gryta, og
sa rett som det var: "Bi litt, nå koker hun, nå koker hun
snart"; men det ble ikke mere av det på stabben enn på bare
gulvet.

<p>Så skjønte han at Peik hadde vært ute med narrestikkene sine
denne gangen òg. Han rev seg i luggen og ville avsted på flekken
og drepe ham, og nå skulle han ikke spare ham enten han låt vel
eller ille.

<p>Men Peik hadde laget seg til å ta imot ham igjen. Han slaktet
en vær, og tok og hadde blodet i vomskinnet, og pakket det ned i
barmen på søster si og ba henne føre hva hun skulle si.

<p>"Hvor er Peik!" skrek kongen; han var så sint at han skalv i
målet.

<p>"Han er så skrøpelig at han ikke orker å røre seg," sa hun,
"og så skulle han prøve å få en blund."

<p>"Du får vekke ham," sa kongen.

<p>Nei, det torde hun ikke, for han var så hastig.

<p>"Ja, jeg er enda hastigere," sa kongen, "og vekker ikke du
ham, så skal jeg..." sa han, og tok bortved siden, der kniven
var.

<p>Nei, så skulle hun til å vekke ham. Men Peik snudde seg brått
i sengen, dro ut en liten kniv, og rispet henne i værvomma, så
blodspruten sto av barmen på henne, og hun falt over ende på
gulvet som hun var død.

<p>"For en fanden du er, Peik!" sa kongen; "skjærer du ikke i
hjel søster di, og det så sjølve kongen står og ser på det!" sa
han.

<p>"Det er ikke farlig med liket så lenge det er vær i nesa på
meg," sa Peik, og fikk fram et bukkehorn, som han ga seg til å
tute på, og da han hadde tutet en brudeslått, så satte han
hornet borttil henne og blåste liv i henne igjen.

<p>"Bevare meg vel for deg, Peik! Kan du drepe folk og blåse liv
i dem igjen også, du da?" sa kongen.

<p>"Ja, hva råd var det for meg ellers?" sa Peik; "jeg kom til å
drepe alle dem jeg kom nær, for jeg er så hastig av meg, ser
du," sa han.

<p>"Ja, jeg er også hastig," sa kongen, "og det hornet må jeg
ha; jeg skal gi deg hundre daler for det, og så får det være det
samme, jeg får gi deg etter at du narret av meg hesten, og at du
snøt meg på gryten og stabben og hele greia."

<p>Peik hadde vondt for å være av med det, men siden det var
kongen, fikk han vel ta det. Og så fikk kongen det, og reiste
hjem det forteste han kunne, og han var ikke før kommet hjem,
før han måtte prøve det. Han tok på å krangle og kjekle med
dronningen og den eldste datteren, og de kjeklet igjen og sa ham
imot; men før de visste ordet av det, dro han ut kniven og stakk
dem i hjel, og de andre rømte stua, så redde ble de.

<p>Kongen gikk og drev på gulvet en stund, og snakket om at det
var ikke farlig med liket så lenge det var vær i ham, og annet
slikt som hadde rent gjennom munnen på Peik, og så fikk han fram
hornet, og til å tute og blåse; men enda han blåste alt det han
orket, både den dagen og den andre, så fikk han ikke blåst liv i
dem; de var døde og de ble døde, både dronningen og datteren, og
han måtte koste dem i jorden og holde gravøl attpå.

<p>Så strøk han til Peik igjen og ville ta livet av ham; men
Peik hadde sine runer ute, så han visste av at kongen kom, og sa
til søsteren:

<p>"Nå får du bytte klær med meg og reise din vei, så kan du ta
og ha alt vi eier."

<p>Ja, hun byttet klær med ham og pakket sammen og reiste av
gårde det forteste hun vant, og Peik satt igjen der alene i
jenteklærne.

<p>"Hvor er han Peik?" sa kongen, han kom så harsk og så hard
gjennom døren.

<p>"Han har reist sin vei," sa han som satt igjen i
søsterklærne. "Ja hadde han nå vært hjemme, så skulle jeg ha
drept ham," sa kongen; "det var ikke verdt å spare livet på slik
en skarv," sa han.

<p>Han hadde sine runer ute, og visste at kongen kom og ville ta
livet hans for narrestikkene han fór med, men meg lot han bli
igjen her både matløs og rådløs," sa Peik, og gjorde seg så
lekker og fin som en jente.

<p>"Vær du med til kongsgården, du -; det er ikke verdt å sitte
og sulte borti stua her," sa kongen.

<p>Ja, det ville han gjerne, og så tok kongen ham med seg, og
lot ham lære all ting og holdt ham som sin egen datter, og det
var mest som kongen hadde igjen de tre døtrene sine, for
Peikegutten sømmet og sydde og låt og lekte med dem, og var
sammen med dem både sent og tidlig.

<p>Da det led på, kom det en kongssønn på friing dit.

<p>"Ja, jeg har tre døtre," sa kongen, "det står på hvem du vil
ha av dem."

<p>Han skulle få lov å gå opp i sykammeret og snakke og gjøre
seg kjent med dem. Jo, så likte han Peik best og kastet et
silkeplagg i fanget på ham. Så var det å brygge og bake til
bryllupet, og da det led om en stund, kom skyldfolkene hans og
kongens folk og tok på å ture og drikke bryllup. Men da det led
på kvelden den første bryllupsdagen, torde ikke Peik bli lenger
og la av gårde, så bruden ikke var å finne; men det som verre
var; begge kongsdøtrene fikk vondt så brått, og rett som det
var, kom der reisende to småprinser til verden, så folket måtte
fare hjem midt i beste leken og bryllupsturingen.

<p>Kongen både sørget og var harm, og undres på hvordan dette
hang i hop.

<p>Så satte han seg på hesten og red ut, for han syntes det ble
for ødt og leit å være hjemme; men da han kom ut på jordet, satt
Peik der på en stein og spilte på munnharpe.

<p>"Sitter du her, du Peik?" sa kongen.

<p>"Javisst sitter jeg her, hvor skulle jeg sitte ellers?" sa
Peik.

<p>"Nå har du narret meg grovt gang på gang," sa kongen; "men
kom nå og vær med hjem, så skal jeg drepe deg."

<p>"Ja, det er vel så det," sa Peik, "når det ingen annen råd
er, så får jeg vel til, jeg med," sa han.

<p>Da han kom hjem i kongsgården, gjorde de i stand en tønne som
Peik skulle puttes ned i, og da den var ferdig, kjørte de den
opp på et høyt fjell; der skulle han ligge i tre dager og tenke
over det han hadde gjort, før de veltet ham utfor og til fjords.

<p>Tredje dagen kom det en rik mann gående, og Peik satt inni
tønna og sang: "Til himmerik og til paradis, til himmerik og til
paradis skal jeg fare; men inte vil jeg og inte vil jeg i
engleskare."

<p>Da mannen hørte det, spurte han hva han skulle gi for å komme
i hans sted.

<p>Det fikk vel bli mye det, mente Peik, for det sto ikke skyss
tilsagt til å fare til himmerik alle dager.

<p>Mannen ville gi ham alt det han eide, og så slo han ut bunnen
og krøp ned i tønna istedenfor Peik.

<p>"Lykke på reisa," sa kongen, han trodde det var Peik som var
inni; "nå farer du til fjords fortere enn om du fór med
reinskyss, og nå er det ute både med deg og med narrestikkene
dine," sa han.

<p>Før tønna var halvveis utover fjellet, var det ikke en stav
og stump igjen av den eller av ham som var inni. Men da kongen
kom hjem til kongsgården, var Peik der før ham, og satt på
tråtta og spilte på munnharpe.

<p>"Sitter du der, Peik?" sa kongen.

<p>"Javisst sitter jeg her, hvor skulle jeg sitte ellers?" sa
Peik. "Jeg kan vel få leid hus her til alle hestene og feet og
pengene mine?"

<p>"Hvor veltet jeg deg hen, så du fikk all den rikdommen?"
spurte kongen.

<p>"Å, du veltet meg til fjords," sa Peik, "og da jeg kom til
bunns, var det nok å ta av, både hester og fe, både gull og
gods; de gikk i flokker og lå i hauger så store som hus," sa
han.

<p>"Hva vil du ha for å velte meg samme veien?" sa kongen.

<p>"Å, det er ikke mere påkosta det," sa Peik; "du tok ikke noe
av meg, så vil ikke jeg ha noe av deg heller."

<p>Så stappet han kongen i en tønne og rullet ham utover, og da
han hadde gitt ham friskyss ut over fjellet, reiste han hjem til
kongsgården. Der tok han og holdt bryllup med den yngste
kongsdatteren. Siden styrte han land og rike, men han gjemte
narrestikkene sine, og gjemte dem vel, så det ble hverken hørt
eller spurt mere om Peikegutten, men bare om sjølve kongen.
<br clear=all><hr noshade><tt>Project Runeberg, Sat Oct 19 23:34:09 1996
 (aronsson)
<a href="/rc.pl?action=diff&amp;src=folkeven/004"
 >(diff)</a>
<a href="/rc.pl?action=history&amp;src=folkeven/004"
 >(history)</a>
<a href="/download.pl?mode=work&amp;work=folkeven"
 >(download)</a>
 <a href="003.html"
 >&lt;&lt; Previous</a>
 <a href="005.html"
 >Next &gt;&gt;</a>
<br>http://runeberg.org/folkeven/004.html</tt>
<br><a href="http://validator.w3.org/check/referer"
><img border="0" src="/img/vh40.png"
alt="Valid HTML 4.0!" height="31" width="88"></a>
<!-- $Id: wwwinst.lpc,v 1.226 2010/02/04 17:52:31 lars Exp $ -->
</body></html>
