<!DOCTYPE HTML PUBLIC "-//W3C//DTD HTML 4.0 Transitional//EN"
  "http://www.w3.org/TR/REC-html40/loose.dtd">
<html><head><title>053.html (Norske Folkeeventyr)</title>
<script type="text/javascript" language="JavaScript"><!--
if (self != top) { top.location = location; }
--></script>
<meta http-equiv="Content-Type" content="text/html; charset=iso-8859-1">
<link rel='shortcut icon' href='/favicon.png'>
<base href="http://runeberg.org/folkeven/">
<!-- Project Runeberg wants to be Lynx friendly -->
<link  rev="made"
      href="mailto:editors@runeberg.org" >
<link  rel="toc"
      href="/folkeven/" >
<link  rel="previous"
      href="052.html" >
<link  rel="next"
      href="054.html" >
<meta name="keywords"
   content="Nordic, Literature" >
<!-- Project Runeberg supports some ``Dublin Core'' (DC) metadata -->
<meta name="DC.Publisher"
   content="Project Runeberg" >
<meta name="DC.Publisher.Address"
   content="editors@runeberg.org" >
<meta name="DC.Language" scheme="ISO639-1"
   content="no" >
<meta name="DC.Relation.IsPartOf" scheme="URN"
   content="URN:NBN:se-d1998318" >
<meta name="DC.Relation.IsPartOf" scheme="URL"
   content="/folkeven/" >
<meta name="DC.Relation.IsPartOf"
   content="Norske Folkeeventyr" >
<meta name="DC.Title"
   content="053.html (Norske Folkeeventyr)" >
<meta name="DC.Creator.PersonalName"
   content="Peter Christen Asbjørnsen" >
<meta name="DC.Creator.PersonalName"
   content="Jørgen Moe" >
<meta name="DC.Date"
   content="1841" >
<!-- Project Runeberg welcomes SAFARI, http://safari.vr.se/ -->
<meta name="SAFARI.TargetGroup"
   content="Public" >
<style type="text/css"><!--
.u        {text-decoration: underline; }
--></style>
</head>
<body bgcolor="#ffffff"
        alink="#ff8000"
        vlink="#780000"
         link="#c00000"
         text="#000000" >
<form action="/search.pl" method=get 
enctype="application/x-www-form-urlencoded"><table cellpadding=0 cellspacing=0 >
<tr >
<td valign=top rowspan=2 bgcolor=black 
><a href="/"
 ><img src="/img/runeberg.gif"
width=64 height=122 border=0
alt="- Project Runeberg - "
></a></td><td 
>&nbsp;</td><td valign=top align=left height=100
><font size="+2"><a href="/folkeven/"
 >Norske Folkeeventyr</a> / <br><b></b></font>
<br>(1841-1844) Author: <a href="/authors/asbjorns.html"
 >Peter Christen Asbjørnsen</a>, <a href="/authors/moejorge.html"
 >Jørgen Moe</a> - Tema: <a href="/tema/no.html"
>Norwegian Literature</a>, <a href="/tema/troll.html"
>Trolls</a>

<br><a href="/folkeven/"
 >Table of Contents / Innehåll</a> | <a href="052.html"
 >&lt;&lt; Previous</a> | <a href="054.html"
 >Next &gt;&gt;</a>
</td></tr>
<tr >
<td colspan=2 bgcolor=black style=" font-family: helvetica; text-decoration: none; color: white" 
><small><b>&nbsp;
<a href="/"
 style="font-family: helvetica; text-decoration: none; color: white">Project Runeberg</a>
| <a href="/katalog.html"
 style="font-family: helvetica; text-decoration: none; color: white">Catalog</a>
| <a href="/rc.pl" style="font-family: helvetica; text-decoration: none; color: white" >Recent Changes</a>
| <a href="mailto:editors@runeberg.org?subject=Comments on folkeven/053.html"
 style="font-family: helvetica; text-decoration: none; color: white">Comments?</a>
| <input type=text value="" name=q size=18 maxlength=256>
<input name=btnG type=submit value="search">&nbsp;&nbsp;
</b></small></td></tr></table></form>
<p><i>Asbjørnsen og Moe's NORSKE FOLKEEVENTYR.
Innskrevet og rettet av Kjell Nedrelid.
Sist forandret: 31.10.1994. (dd.mm.yyyy)
Released to Internet 11.10.1996 in zipped WordPerfect 5.0-format.
Alle tekster kan fritt distribueres, så lenge det ikke taes
betalt for dette.
Vennligst behold denne innledningen.</i>

<h1>Væren og grisen som skulle til skogs og bo for seg selv</h1>

<p>Det var en gang en vær som sto på gjøsti og skulle gjøre seg
fet; derfor levde han vel, og ble både mett og stinn av alt det
som godt var. Rett som det var kom budeia og ga 'n mer: "Et nå,
vær; du skal ikke være lenge her, i morgen skal vi slakte deg,"
sa hun.

<p>Det er et gammelt ord, at kjerringråd skal ingen forsmå, og
råd og drikk gis det for alt, så nær som døden, "men kanskje det
skal bli råd for den også denne gangen," tenkte væren med seg
selv.

<p>Så åt han tett, og da han var god og mett, stanget han ut
døren og strøk sin vei bort i grannegården; der gikk han til
grisehuset, til en gris han var blitt så vel kjent med i marka,
og siden hadde de støtt vært venner og vel forlikt. "God dag, og
takk for sist," sa væren til grisen.

<p>"God dag, og sjøl takk for sist," sa grisen.

<p>"Vet du hvorfor du har det så godt, og de gjør og steller deg
så vel?" sa væren.

<p>"Nei, nei," sa grisen.

<p>"Mange munner tømmer snart en tønne, må vite; de vil slakte
deg og ete deg," sa væren.

<p>"Vil de det?" sa grisen, "signe maten når de har ett!" sa
han.

<p>"Vil du som jeg, farer vi bort i skogen, bygger hus og bor
for oss sjøl; en sitter alltid best på egen benk," sa væren.

<p>Ja, det ville grisen også; "det er fagnad i fint følge," sa
han. Og så la de i vei.

<p>Da de hadde fart et stykke, møtte de en gås.

<p>"God dag, godtfolk, og takk for sist," sa gåsa; "hvor skal
det folket hen, som farer så fort i dag?" sa hun.

<p>"God dag igjen, og sjøl takk for sist," sa væren. "Hjemme
hadde vi det altfor vel, derfor vil vi til skogs og bo for oss
sjøl; i egen heim er hvermann herre," sa han.

<p>"Ja jeg har det også vel nok der jeg er," sa gåsa; "kunne jeg
ikke få være med, jeg òg? Godt lag gjør stuttere dag," sa hun.

<p>"Med sladder og snadder bygger en hverken hus eller hytte,"
sa grisen; "hva skulle du gjøre da?"

<p>"Med råd og lempe kommer en kryp så langt som en kjempe," sa
gåsa; "jeg kan nappe mose og dytte i veggfarene, så huset blir
tett og varmt."

<p>Ja så skulle hun få lov til å være med, for grisen ville
gjerne ha det godt og varmt.

<p>Da de hadde gått et stykke til - gåsa kunne ikke fare så fort
hun - så møtte de en hare, som kom hoppende ut av skogen.

<p>"God dag, godtfolk, og takk for sist!" sa haren; "hvor langt
skal dere labbe i dag?" sa han.

<p>"God dag igjen, og sjøl takk for sist," sa væren; "hjemme
hadde vi det altfor vel, derfor vil vi til skogs og bygge hus og
være for oss sjøl; når borte er fristet, er heimen best," sa
han.

<p>"Nå har jeg jo hus i hver buske, hus i hver buske," sa haren;
"men jeg har så ofte sagt om vinteren at lever jeg til sommeren,
så bygger jeg meg et hus - så jeg mest kunne ha hug til å være
med og tømre opp et til sist, jeg òg," sa han.

<p>"Ja, skulle vi komme riktig i klemme, så måtte vi vel ta med
deg til bikkjeskremme," sa grisen; "for du kunne jo ikke hjelpe
oss å bygge på huset."

<p>"Den som i verden skal være, får alltid noe å gjøre," sa
haren; "jeg har tenner til å gnage plugger med, og labber til å
slå dem i veggen med, så jeg kan gjøre full rett for en
tømmermann, for god redskap gjør godt arbeid, sa mannen, han
flådde merra med navaren," sa haren.

<p>Ja, så skulle han få lov til å være med og bygge på huset,
det var ikke å spørre om, det.

<p>Da de kom et stykke lenger fram, møtte de en hane.

<p>"God dag, god dag, godtfolk, og takk for sist!" sa hanen;
"hvor skal det folket fare hen i dag?" sa han.

<p>"God dag igjen, og sjøl takk for sist," sa væren. "Hjemme
hadde vi det altfor vel, derfor skal vi til skogs og bygge hus
og være for oss sjøl; for den som ute skal bake, mister både kol
og kake," sa han.

<p>"Ja, jeg har det vel nok der jeg er," sa hanen; "men bedre å
bygge sitt eget bo, enn å sitte på fremmed pinne og glo; og
heime er hane rikest," sa han. "Kunne jeg komme i så fint følge,
skulle jeg også ha hug til å fare til skogs og bygge hus."

<p>"Ja flakse og gale, det hjelper til å smale; men en kjeft på
et skaft hogger ikke noe laft," sa grisen. "Du kan jo ikke
hjelpe oss å bygge huset," sa de.

<p>"Det er ikke godt å stoppe, der det hverken er hund eller
toppe," sa hanen, "jeg er tidlig våken og tidlig til å vekke."

<p>"Ja, morgenstund har gull i munn, la ham få være med!" sa
grisen; han var støtt den strieste storsoveren han. "Søvnen er
en stor tyv; han vil alltid stjele halve tiden," sa han.

<p>Så fór de til skogs i flokk og i følge og bygde huset: grisen
hugg tømmer, og væren kjørte det fram; haren var tømmermann, og
gnog plugger og hamret i vegger og tak; gåsa nappet mose og
dyttet i veggfarene; hanen gol og passet på så de ikke forsov
seg om morgenen. Og da huset var ferdig, og taket nevertekt og
torvlagt, så levde de for seg selv, og hadde det både godt og
vel. "Det er godt både i øst og vest, men enda er hjemme best,"
sa væren.

<p>Men et stykke lenger borti skogen var det et gråbeinhi, som
det bodde to gråtasser i. Da de fikk se det var kommet opp et
nytt hus i grannelaget, ville de vite hva det var for folk de
hadde fått til granner; for de tenkte som så: god granne er
bedre enn bror i fremmed land; og bedre er det å bo i en god
grend enn å være vide kjent.

<p>Så gjorde den ene seg et ærend, gikk inn og ville låne varme
til pipen sin. Med det samme han kom inn gjennom døren, klemte
væren til 'n, så han stupte på hodet bort i peisen; grisen til å
hugge og bite, gåsa til å hvese og klype; hanen oppå hanebjelken
til å gale og smale; og haren ble så rent forskremt at han fór
både høyt og lavt og trampet og tråkket i alle rø'r.

<p>Langt om lenge kom ulven ut igjen.

<p>"Nå, grendskap gjør kjennskap," sa han som sto igjen utenfor;
"du kom vel til paradis på slette marka, siden du ble så lenge?
- Men hvordan gikk det med varmen, du har jo hverken røyk eller
pipe?" sa han.

<p>"Ja, det var en artig pipevarme og et artig selskap," sa han
som hadde vært inne; "slikt folkeferd har jeg aldri vært ute for
før. Men som en søker lag til, så får en ære til, og uventet
gjest får uvand kost," sa ulven. "Da jeg kom innenfor døren,
drev skomakeren til meg med lestesekken, så jeg røk på hodet
like fram i smieavlen; der satt to smeder; de blåste og de
hveste med belgen, og klypte og slo med gloende tenger og
stenger, så de tok kjøttstykkene ut av skrotten på meg.
Skytteren han fór og ramlet og lette etter børsa si, men lykke
var at han ikke fant den. Og så satt det en oppunder taket og
flakset og gol: hekt kroken i'n, dra'n hit, skrek han; men hadde
han fått tak i meg, hadde jeg visst aldri kommet levende ut."
<br clear=all><hr noshade><tt>Project Runeberg, Sat Oct 19 23:34:11 1996
 (aronsson)
<a href="/rc.pl?action=diff&amp;src=folkeven/053"
 >(diff)</a>
<a href="/rc.pl?action=history&amp;src=folkeven/053"
 >(history)</a>
<a href="/download.pl?mode=work&amp;work=folkeven"
 >(download)</a>
 <a href="052.html"
 >&lt;&lt; Previous</a>
 <a href="054.html"
 >Next &gt;&gt;</a>
<br>http://runeberg.org/folkeven/053.html</tt>
<br><a href="http://validator.w3.org/check/referer"
><img border="0" src="/img/vh40.png"
alt="Valid HTML 4.0!" height="31" width="88"></a>
<!-- $Id: wwwinst.lpc,v 1.226 2010/02/04 17:52:31 lars Exp $ -->
</body></html>
