<!DOCTYPE HTML PUBLIC "-//W3C//DTD HTML 4.0 Transitional//EN"
  "http://www.w3.org/TR/REC-html40/loose.dtd">
<html><head><title>067.html (Norske Folkeeventyr)</title>
<script type="text/javascript" language="JavaScript"><!--
if (self != top) { top.location = location; }
--></script>
<meta http-equiv="Content-Type" content="text/html; charset=iso-8859-1">
<link rel='shortcut icon' href='/favicon.png'>
<base href="http://runeberg.org/folkeven/">
<!-- Project Runeberg wants to be Lynx friendly -->
<link  rev="made"
      href="mailto:editors@runeberg.org" >
<link  rel="toc"
      href="/folkeven/" >
<link  rel="previous"
      href="066.html" >
<link  rel="next"
      href="068.html" >
<meta name="keywords"
   content="Nordic, Literature" >
<!-- Project Runeberg supports some ``Dublin Core'' (DC) metadata -->
<meta name="DC.Publisher"
   content="Project Runeberg" >
<meta name="DC.Publisher.Address"
   content="editors@runeberg.org" >
<meta name="DC.Language" scheme="ISO639-1"
   content="no" >
<meta name="DC.Relation.IsPartOf" scheme="URN"
   content="URN:NBN:se-d1998318" >
<meta name="DC.Relation.IsPartOf" scheme="URL"
   content="/folkeven/" >
<meta name="DC.Relation.IsPartOf"
   content="Norske Folkeeventyr" >
<meta name="DC.Title"
   content="067.html (Norske Folkeeventyr)" >
<meta name="DC.Creator.PersonalName"
   content="Peter Christen Asbjørnsen" >
<meta name="DC.Creator.PersonalName"
   content="Jørgen Moe" >
<meta name="DC.Date"
   content="1841" >
<!-- Project Runeberg welcomes SAFARI, http://safari.vr.se/ -->
<meta name="SAFARI.TargetGroup"
   content="Public" >
<style type="text/css"><!--
.u        {text-decoration: underline; }
--></style>
</head>
<body bgcolor="#ffffff"
        alink="#ff8000"
        vlink="#780000"
         link="#c00000"
         text="#000000" >
<form action="/search.pl" method=get 
enctype="application/x-www-form-urlencoded"><table cellpadding=0 cellspacing=0 >
<tr >
<td valign=top rowspan=2 bgcolor=black 
><a href="/"
 ><img src="/img/runeberg.gif"
width=64 height=122 border=0
alt="- Project Runeberg - "
></a></td><td 
>&nbsp;</td><td valign=top align=left height=100
><font size="+2"><a href="/folkeven/"
 >Norske Folkeeventyr</a> / <br><b></b></font>
<br>(1841-1844) Author: <a href="/authors/asbjorns.html"
 >Peter Christen Asbjørnsen</a>, <a href="/authors/moejorge.html"
 >Jørgen Moe</a> - Tema: <a href="/tema/no.html"
>Norwegian Literature</a>, <a href="/tema/troll.html"
>Trolls</a>

<br><a href="/folkeven/"
 >Table of Contents / Innehåll</a> | <a href="066.html"
 >&lt;&lt; Previous</a> | <a href="068.html"
 >Next &gt;&gt;</a>
</td></tr>
<tr >
<td colspan=2 bgcolor=black style=" font-family: helvetica; text-decoration: none; color: white" 
><small><b>&nbsp;
<a href="/"
 style="font-family: helvetica; text-decoration: none; color: white">Project Runeberg</a>
| <a href="/katalog.html"
 style="font-family: helvetica; text-decoration: none; color: white">Catalog</a>
| <a href="/rc.pl" style="font-family: helvetica; text-decoration: none; color: white" >Recent Changes</a>
| <a href="mailto:editors@runeberg.org?subject=Comments on folkeven/067.html"
 style="font-family: helvetica; text-decoration: none; color: white">Comments?</a>
| <input type=text value="" name=q size=18 maxlength=256>
<input name=btnG type=submit value="search">&nbsp;&nbsp;
</b></small></td></tr></table></form>
<p><i>Asbjørnsen og Moe's NORSKE FOLKEEVENTYR.
Innskrevet og rettet av Kjell Nedrelid.
Sist forandret: 03.11.1994. (dd.mm.yyyy)
Released to Internet 11.10.1996 in zipped WordPerfect 5.0-format.
Alle tekster kan fritt distribueres, så lenge det ikke taes
betalt for dette.
Vennligst behold denne innledningen.</i>

<h1>Herreper</h1>

<p>Det var engang et par fattige folk; de hadde ingenting uten tre
sønner. Hva de to eldste het, vet jeg ikke, men den yngste het
Per.

<p>Da foreldrene var døde, skulle barna arve dem, men det var
ikke annet åfå enn en gryte, en takke og en katte. Den eldste,
som skulle ha det beste, han tok gryta; "når jeg låner bort
gryta, så får jeg alltid lov å skrape den," sa han. Den andre
tok takka: "for når jeg låner bort takka, får jeg alltid en
smakelefse," sa han. Men den yngste, han hadde ikke noe å velge
imellom; ville han ha noe, så måtte det bli katta. "Om jeg låner
bort katta, så får jeg ikke noe for henne jeg," sa han; "får
katta en melkeskvett, så vil hun ha den sjøl. Men jeg får ta
henne med likevel; det er synd hun skal gå her og sette til."

<p>Så dro brødrene ut i verden for å friste lykken, og hver tok
sin vei.

<p>Men da den yngste hadde gått en stund, sa katta: "Du skal nok
få like for det du ikke ville jeg skulle bli igjen i den gamle
stua og sette til. Nå skal jeg gå bort i skogen jeg, og få fatt
på noen rare dyr; så skal du gå opp på kongsgården som du ser
der borte, og si at du kommer med en liten sending til kongen.
Når han så spør hvem den er fra, skal du si den er fra han
Herreper."

<p>Ja, Per hadde ikke ventet lenge, så kom katta med et reinsdyr
fra skogen; hun hadde fløyet opp i hodet på reinsdyret og satt
seg mellom hornene på det. "Går du ikke like til kongsgården, så
klorer jeg ut øynene på deg," sa hun, og så torde ikke
reinsdyret annet.

<p>Da nå Per kom til kongsgården, gikk han inn på kjøkkenet med
reinsdyret og sa: "Jeg kommer nok med en liten sending til
kongen jeg, om han ikke vil forsmå den."

<p>Kongen kom ut på kjøkkenet, og da han så det store gilde
reinsdyret, ble han vel glad. "Men kjære min venn! hvem er det
som sender meg så gjev en sending da?" sa kongen.

<p>"Å, den kommer nok fra han Herreper," sa gutten.

<p>"Han Herreper?" sa kongen; "hvor skal jeg nå si han bor
henne?" - for han syntes det var skam han ikke skulle kjenne så
bra en mann.

<p>Men det ville gutten slett ikke ut med; han torde ikke det
for husbonden sin, sa han. Så ga kongen Per mange drikkepenger,
og ba ham hilse så flittig hjemme og si mange takk for
sendingen.

<p>Den andre dagen gikk katta til skogs igjen, og fløy opp i
hodet på en hjort, satte seg mellom øynene på den og truet den
til å gå til kongsgården. Der gikk Per inn på kjøkkenet med den
igjen, og sa at han nok kom med en liten sending til kongen, om
han ikke ville forsmå den. Kongen ble enda gladere i hjorten enn
han hadde vært i reinsdyret, og spurte igjen hvem det var som
kunne skikke ham så gjev en sending. "Den er nok fra han
Herreper," sa gutten; men da kongen ville vite hvor Herreper
bodde, fikk han samme svaret som dagen før, og den dagen fikk
Per enda flere drikkepenger.

<p>Tredje dagen kom katta med et elgsdyr. Da så Per kom inn på
kjøkkenet i kongsgården, sa han at han hadde nok en liten
sending til kongen, om han ikke ville forsmå den. Kongen kom ut
i kjøkkenet med én gang, og da han fikk se det store gilde
elgsdyret, ble han så glad at han ikke visste hva fot han skulle
stå på, og den dagen ga han Per enda mange, mange flere
drikkepenger; det var visst hundre daler. Han ville endelig vite
hvor Herreper bodde, og grov og spurte både om det ene og det
andre; men gutten sa at han slett ikke torde si det for
husbonden sin, for han hadde nektet det, og det både stritt og
strengt.

<p>"Så be han Herreper at han ser innom til meg," sa kongen.

<p>Ja, det skulle gutten gjøre, sa han.

<p>Men da han kom ut av kongsgården igjen og traff katta, så sa
han: "Jo, du har stelt meg på et godt trav du; nå vil kongen jeg
skal besøke ham, og jeg har jo ikke annet enn de fillene jeg
står og går i."

<p>"Å, vær ikke redd for det," sa katta; "om tre dager skal du
få hester og vogn og så gilde klær at gullet skal dryppe av deg;
så kan du nok besøke kongen. Men hva du enn ser hos kongen, skal
du si du har det mye gildere og finere hjemme; det må du ikke
glemme."

<p>Nei, det skulle nok han Per komme i hug, mente han.

<p>Da nå de tre dagene var omme, kom katta med vogn og hester og
klær og alt Per trengte; alt sammen var så gildt at ingen hadde
sett slikt før. Så reiste han, og katta sprang med. Kongen tok
både godt og vel imot ham; men hva kongen bød ham og hva han
viste ham, så sa Per det kunne være bra nok, men han hadde det
enda finere og gildere hjemme. Kongen likte ikke dette mer enn
som så; men Per ble ved sitt; og til sist ble kongen så sint at
han kunne ikke styre seg lenger. "Nå vil jeg være med deg hjem,"
sa kongen, "og se om det er sant at du har det så mye bedre og
gildere. Men lyger du, så nåde deg, jeg sier ikke mer, jeg!"

<p>"Jo, du har stelt meg på et godt trav," sa Per til katta, "nå
vil kongen være med meg hjem; men mitt hjem, det er nok ikke
greitt å finne det."

<p>"Å, bry deg ikke om det," sa katta; "reis du bare etter, der
jeg springer føre."

<p>Så reiste de, først Per, som kjørte etter der katta løp føre,
og så kongen med alle sine.

<p>Da de nå hadde kjørt et godt stykke, kom de til en stor,
diger flokk med vakre sauer; de hadde ull så lang at den mest
nådde bakken.

<p>"Vil du si at den saueflokken er hans Herreper, når kongen
spør deg, skal du få denne sølvskjeen," sa katta til gjeteren;
sølvskjeen hadde hun tatt med fra kongsgården.

<p>Ja, det skulle han gjerne gjøre.

<p>Da så kongen kom, sa han til gjetergutten: "Nå har jeg aldri
sett så stor og vakker en saueflokk! Hvem eier den, vesle gutten
min?"

<p>"Det er nok hans Herreper," sa gutten.

<p>Om litt igjen kom de til en stor flokk med vakre, brandete
kyr; de var så fete at det glinste i dem.

<p>"Vil du si at den bølingen er hans Herreper, når kongen spør
deg, skal du få denne sølvøsen," sa katta til gjeterjenta -
sølvøsen hadde hun også tatt med seg fra kongsgården.

<p>"Ja, gjerne det," sa gjeterjenta.

<p>Da så kongen kom, ble han rent forundret over den store,
gilde bølingen; for så vakker en bøling syntes han aldri han
hadde sett før, og så spurte han jenta som gikk og gjette, hvem
som eide den brandete buskapen der.

<p>"Å, det er han Herreper," sa jenta.

<p>Så reiste de litt igjen: og så kom de til en stor, stor flokk
med hester: det var de vakreste hester en kunne se, store og
fete, og seks av hver lett, både røde og blakke og blå.

<p>"Vil du si at den hestedriften er hans Herreper, når kongen
spør deg, skal du få dette sølvstaupet," sa katta til gjeteren -
staupet hadde hun også tatt med fra kongsgården.

<p>Ja, det ville han nok, sa gutten.

<p>Da så kongen kom, ble han rent opp i under over den store
gilde hestedriften; for slike hester hadde han aldri sett maken
til, sa han. Han spurte da gjetergutten hvem de røde og blakke
og blå hestene hørte til.

<p>"Det er nok han Herreper," sa gutten.

<p>Da de hadde reist et drygt stykke til, kom de til et slott,
først var det en port av messing, så en av sølv, og så en av
gull; selve slottet var av sølv og så blankt at det skar i
øynene, for solen skinte på det med det samme de kom. Der gikk
de inn, og der sa katta at Per skulle si han bodde. Inni var
slottet enda gildere enn utenpå; allting var av gull, både
stoler og bord og benker. Da kongen nå hadde gått omkring og
sett på alt, både høyt og lavt, ble han rent skamfull. "Jo, han
Herreper har det gjevere enn jeg, det kan ikke nytte å nekte for
det," sa han; og så ville han til åreise igjen. men Per ba ham
bie og ete til kvelds med seg, og det gjorde kongen, men sur og
gretten var han hele tiden.

<p>Mens de satt til bords, kom trollet som eide slottet, og
banket på porten.

<p>"Hvem er det som eter min mat og drikker min mjød som svin
her inne?" ropte trollet.

<p>Straks katta hørte ham, løp hun ut til porten.

<p>"Bi litt, skal jeg fortelle deg hvordan bonden bærer seg at
med vinterduggen," sa katta. "Først så kjører bonden åkeren
sin," sa hun; "så møkker han, og så kjører han den igjen."

<p>Med det samme så rant solen.

<p>"Se deg om, skal du få se den vakre, deilige jomfruen bak
deg!" sa katta til trollet.

<p>Så snudde trollet seg, så fikk de se solen, og så sprakk det.

<p>"Nå er alt dette ditt," sa katta til Herreper; "og nå skal du
hugge hodet av meg, du; det er det eneste jeg krever av deg for
det jeg har gjort imot deg."

<p>"Nei," sa Herreper, "det vil jeg slett ikke gjøre."

<p>"Jo," sa katta, "gjør du ikke det, så klorer jeg ut øynene på
deg."

<p>Ja, så måtte Herreper gjøre det, så nødig han ville: han hugg
hodet av katta.

<p>Men med det samme ble hun til den deiligste prinsesse som
noen ville se for sine øyne, så Herreper ble rent inntatt i
henne.

<p>"Ja, denne herligheten har vært min før," sa prinsessen, "men
trollet der har forgjort meg, så jeg måtte være katt hos
foreldrene dine. Nå får du da gjøre det du vil, om du vil ta meg
til dronning eller ikke; for nå er du konge over hele riket," sa
prinsessen.

<p>Å jo, det kan vel hende at Herreper ville ha henne til
dronning. Så ble det bryllup og gjestebud i åtte dager, og så
var jeg ikke med Herreper og dronningen hans lenger, jeg.
<br clear=all><hr noshade><tt>Project Runeberg, Sat Oct 19 23:34:12 1996
 (aronsson)
<a href="/rc.pl?action=diff&amp;src=folkeven/067"
 >(diff)</a>
<a href="/rc.pl?action=history&amp;src=folkeven/067"
 >(history)</a>
<a href="/download.pl?mode=work&amp;work=folkeven"
 >(download)</a>
 <a href="066.html"
 >&lt;&lt; Previous</a>
 <a href="068.html"
 >Next &gt;&gt;</a>
<br>http://runeberg.org/folkeven/067.html</tt>
<br><a href="http://validator.w3.org/check/referer"
><img border="0" src="/img/vh40.png"
alt="Valid HTML 4.0!" height="31" width="88"></a>
<!-- $Id: wwwinst.lpc,v 1.226 2010/02/04 17:52:31 lars Exp $ -->
</body></html>
